<news>
<headline>சென்னை சர்வதேச பட விழா | ஐநாக்ஸ் 3| 10.1.2015 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் ஞாயிறு அன்று ஐநாக்ஸ் 3 அரங்கில் திரையிடப்படும் படங்களில் அறிமுகக் குறிப்புகள் இவை 




தன்னைக் காதலித்த பெண்ணைப் பற்றிய கடந்தகால சோகம், தன் இளம்பருவத்தில் ஏற்பட்ட பாலியல் தொந்தரவு, தான் வேறுவழியின்றி சிலகாலம் சில பெண்களை வைத்து செய்த விபச்சார தொழில் மற்றும் இறுதியில் தான் அனுபவிக்க நேர்ந்த நீண்ட சிறை தண்டனை என வாழ்க்கையை கடந்து வந்த ஒரு மனிதனின் கதை. எல்லாவற்றையும் கடந்து அவன் இப்போது ஏதுமற்றவனாய் அவன் எல்லாவற்றையும் இழந்துநிற்கிறான். ஆந்த்ரேஸ் தனது பழைய வாழ்க்கையை நினைத்துப் பார்க்கிறான். அவன் அதற்கு மாற்றாக ஏதாவது செய்தேயாக வேண்டும். அவனது மோசமான இந்தநாட்களை ஏற்றுக்கொண்ட இன்னொரு பெண்ணோடு புதியதாக வாழத் தொடங்குகிறான். இன்று அவன் குழந்தைகளுக்காக ஒரு கராத்தே பள்ளி நடத்துகிறான். மாற்றம் தாமதமாகத்தான் நிகழும் என்ற நம்பிக்கையோடு குழந்தைகள் முறைகேட்டுக்கு எதிராக அவன் ஒரு தொண்டு நிறுவனத்தையும் நடத்த ஆரம்பிக்கிறான். 




சூ மற்றும் போ ஆகிய இருவரும் போட்டி மனப்பான்மை கொண்ட மேலாளர்கள். புரட்சிகரமான புதிய தொழில்நுட்பத்தை அறிமுகப்படுத்தவும், அதன் மூலம் நிறுவனத்தை தங்களின் கட்டுப்பாட்டுக்குக் கொண்டு வரவும் எண்ணுகின்றனர். தங்களுடைய மேலதிகாரியைச் சந்தித்து, தங்களை நிலைப்படுத்திக் கொள்ளவும் விரும்புகின்றனர். எதிர்பாராத விதமாக, அவரின் மேலதிகாரி வடக்கு தாய்லாந்துக்குச் சென்றுவிடுகிறார். மேலாளர்கள் இருவருக்குள்ளும், யார் அவரை முதலில் சந்திப்பது என்ற போட்டி எழுகிறது. 

விரைந்து செல்லும் சூ, பாங்காக் செல்லும் முதல் விமானத்தைப் பிடிக்கிறார். தன்னுடைய செல்பேசியின் அலைவரிசையைக் கண்காணித்து, போ தன்னைப் பின் தொடரக்கூடும் என்று யோசிக்கிறார் சூ. இதனால் அருகில் இருந்த பயணியான வேங்கின் பையில், செல்பேசியை ஒளித்து வைக்கிறார். பின்னர் வேகமாக இறங்கி ஒரு டாக்ஸியைப் பிடிக்கச் செல்கிறார். தன்னுடைய பையில் சூவின் செல்பேசியைப் பார்த்த வேங், அதைக் கொடுக்கச் செல்கிறார். 

இந்தக் களேபரத்தில் சூவின் பாஸ்போர்ட்டும், வேங்கின் பணப்பையும் தொலைந்து போகிறது. இரண்டுமே இல்லாமல் விமானத்தில் செல்ல முடியாது என்பதால் ரயிலில் செல்ல இருவரும் முடிவு செய்கின்றனர். சேர்ந்து பயணிக்கும் இருவரும் கோயிலுக்குச் செல்கின்றனர்; புகைப்படங்கள் எடுத்துக் கொள்கின்றனர். அப்போது வேங்கின் வாழ்க்கை ரகசியம் சூவுக்குத் தெரியவருகிறது. அதற்குள் போ, மேலதிகாரியின் இருப்பிடத்தை நெருங்குகிறார்..... 


நிறைய குடும்பங்கள் உள்ள மிகப்பெரிய குடியிருப்புப் பகுதி அது. அந்த அப்பார்ட்மெண்ட்டுக்கு எதிரே இரு பக்கங்களிலும் யார் வேண்டுமானாலும் எங்கு வேண்டுமானாலும் அவர்கள் விரும்புகிற இடத்தில் காரை நிறுத்தலாம், ஆனால் ஒரு இடம் தவிர. அவருக்கு சொந்தமான புறாக்களை லெஜியோனாய்ரே என்பவர் புதைத்துள்ள இடம் அது. 1968 ஃபோர்ட் முஸ்டாங்க் என்ற காருக்கு சொந்தமானவரும்கூட. இவர் இந்த இடத்தில் மற்றவர்களின் கார்களை நிறுத்தவிடாமல் செய்வதால் பலர் கோபமடைகின்றனர். அப்படியென்ன அவருக்கு அப்படியொரு பிடிவாதம். ஒரு வினோதமான கதை. 


நல்லதாக இருப்பதற்கும் நல்ல செயல்களை செய்வதற்குமான வாழ்க்கையின் அர்த்தங்களை இத்திரைப்படம் கற்பிக்கிறது. அதிக எடை கொண்ட 'பெரும் மனிதன்'ஆக இருக்கிறான் ப்யூஸி. ஒவ்வொருநாள் தூங்கும்போதும் நடக்கும் அவனுக்கு 40 வயது. ஆனால் இன்னும் வயதுவந்தவர்களுக்கான தைரியம் வரவில்லை. அவன் தன் தாயோடும் ஒரு இளம்பெண்ணோடும் வாழ்ந்து வருகிறான். 

அவன் நம்பமுடியாத அளவுக்கு சிறுபிள்ளைத்தனமாகவும் அப்பாவியாகவும் இருக்கிறான். குணமும் பண்பும் குழந்தைகளைப் போன்று தூய்மையானது. அதுவே இந்த மனிதனை (அவனது அன்பைப் பெற யார் இருக்கிறார்கள் இந்த உலகில்) ஒரு ஹீரோவாக ஆக்குகிறது. கொடுமைகளைக் கண்டு கோபப்படுகிறான். விருப்புவெறுப்பின்றி உதவிகள் புரிகிறான். 

ஒரு குண்டுபெண்ணும் அவன் வாழ்க்கையில் எதிர்பாரமல் நுழைகிறாள். இனி அவன் தன் வாழ்க்கையில் ஒரு பாய்ச்சலை மேற்கொள்ளும் ஏற்படுகிறது. ஐஸ்லாண்ட் தேசத்தின் உறைபனிமிக்க சூழலைப் பின்னணியாகக் கொண்டது இப்படம். 



காலை 10.00 மணி 


The Bunker / Der Bunker | Dir.:Nikias Chryssos | Germany | 2015 | 85’ WC-DCP 




ஒரு பெயரற்ற மாணவனைச் சுற்றிச்சுழலும் கதை. தனிமையும் அமைதியும் தேடி ஏரி அருகே ஒரு வீட்டை வாடகைக்கு எடுத்து தங்குகிறான். அங்கு தன் கவனத்தை ஒருமுகப்படுத்தி செய்வதற்கு ஒரு வேலை இருக்கிறது. அந்த வீட்டுக்கு அவன் வரும் வரையிலும் அங்கு ஒரு பதுங்குகுழி இருப்பது அவனுக்குத் தெரியாது. என்றாலும் அதைத் தேர்ந்தெடுத்துவிட்டதால் அங்கேயே தங்குகிறான். விரைவில் அந்த வீட்டு உரிமையாளர் தன் மகனுக்கு பாடம் சொல்லித்தரும்படி அவனை கேட்டுக்கொள்கின்றனர். ஆனால் அதன்பிறகு என்னென்வோ நடந்துவிடுகிறது. மர்மமும் திகிலும் நிறைந்த படம். </description>
</news>
