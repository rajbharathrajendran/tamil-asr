<news>
<headline>சென்னை சர்வதேச பட விழா | உட்லண்ட்ஸ் | 12.1.2016 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் செவ்வாய்க்கிழமை உட்லண்ட்ஸ் திரையரங்கில் திரையிடப்படும் படங்களில் அறிமுகக் குறிப்புகள் இவை » 

காலை 11.30 மணி  

Dora oder Die sexuellen/ Neurosen unserer Eltern / Dir.:Stina Werenfels Germany|2015|90’


மன நலம் குன்றிய 18 வயதான மகள் டோராவுக்கு இதுவரை வழங்கப்பட்டுவந்த மருத்துவ நடவடிக்கைகளை அவளது தாய் நிறுத்த முடிவு செய்கிறார். இது அவளை ஆழ்ந்த தூக்கத்திலிருந்து விழித்துக்கொள்ளும் ஒரு முயற்சியே. டோரா தனது இளவயது உடலின் தன்மையை புரிந்துகொள்கிறாள். தனக்கான உணர்ச்சிகளை அறிகிறாள். கடைசியில் பாலியல் ரீதியான உணர்வுகள் கூட அவளை விழிப்படைய வைக்கின்றன. அவளது தடையற்ற திடீர் காமத்தைக் கண்டு பெற்றோர் அதிர்ச்சியடைகின்றனர். 

ஒரு கடையில் விற்பனைப் பெண்ணாக பணியாற்றும்போது மனதுக்குப் பிடித்த மனிதனை சந்திக்கிறாள். அவன்மீதும் காதலும் அவளுக்கு வருகிறது. இதனைக் கண்டு பெற்றோர் கோபமடைகின்றனர். அவளது நேர்மையற்றதும் தவறான உறவைப் பார்த்து அவளது காதலனை சந்திப்பதை நிறுத்தும்படி கூறுகின்றனர். அவர்களது முயற்சியில் எந்தப் பலனும் இல்லை. மாறாக டோராவின் காதல் மிகவும் தீவிரமடைந்த நிலைக்குச் சென்றுவிடுகிறது. அவர்கள் ஒருவருக்கொருவர் தங்கள் உறவு வரம்புகளை மறுமதிப்பீடு செய்துகொள்ளவும் எல்லோருமே சுய நிர்ணய உரிமை, நம்பிக்கை மற்றும் பொறாமை ஆகியவற்றை மறுபரிசீலனை செய்துகொள்ளவும் வாய்ப்பு ஏற்படும் சூழல் ஏற்படுகிறது. லூகாஸ் பார்ஃப்யூஸ் எழுதிய நாடகத்தை அடிப்படையாகக் கொண்டது. 



மதியம் 2.00 மணி


In her place/ Dir.:Albert Shin Korea |2014|115’ 


ஒரு நடுத்தர வயது பெண்மணியும் முரண்பாடுகள் மிக்க அவளது பதின்ம வயது மகளும் ஒரு பாழடைந்த விவசாயப் பண்ணையருகே உள்ள வீட்டில் வசித்து வருகின்றனர். ஒரு நகர்ப்புற வசதிமிக்க பெண் அங்கு அவர்களைத் தேடி ஒரு முக்கியமான உதவி நாடி வருகிறாள். விரைவில் அவர்கள் மூவரும் புதிய இசையொழுங்கோடு ஒன்றாக வாழ்கின்றனர். தங்கள் வெற்றிடத்தை நிரப்ப அவரவரும் எதாவது ஒரு வேலையை எடுத்து செய்கின்றனர். எனினும், அவர்களின் வித்தியாசமான பாதைகள் ஒருங்கிணைகிறது. அவர்கள் செய்த பேரத்தைவிட அவர்கள் செய்திருந்த ஒப்பந்தம் முக்கியமானதாக இருக்கிறது. 



மாலை 4.30 மணி 


Journey to the Shore/ Kishibe no tabi / Dir.: Kiyoshi Kurosawa Japan|2015|128’ 


கேன்ஸ் திரைப்பட விழாவில் சிறந்த திரைப்பட இயக்குநருக்கான அன் சர்ட்டெய்ன் ரிகார்ட் பிரிவில் விருதுபெற்ற படம். டொராண்டோ சர்வதேசத் திரைப்பட விழாவிலும் திரையிடப்பட்டது. மிசூகியின் கணவன் (யூசூகே) மூன்று ஆண்டுகளுக்கு முன்பு கடலில் மூழ்கிவிட்டான். அவன் திடீரென திரும்ப வரும்போது அவள் பதட்டப்படவில்லை. மாறாக மிகவும் ஆச்சர்யத்தோடு ஏன் இவ்வளவு காலம் எடுத்துக்கொண்டீர்கள் என்றுதான் கேட்கிறாள். யோசூகெ அவளுடன் ஒரு பயணத்தை மேற்கொள்ளப்போவதாக கூறும்போது அவள் அதை ஏற்றுக்கொள்கிறாள். 



மாலை 7.00 மணி 


Flocking Flocken / Dir.: Beata Gardeler Sweden|2015|110’ 


வடக்கு ஸ்வீடனின் சிறிய கிராமத்தில் வசிக்கும் மக்கள் ஒருவருக்கொருவர் நெருக்கமானவர்கள். எல்லோரும், எல்லோரையும் தெரிந்து வைத்திருக்கின்றனர். குளிர்காலத்தில் கூட தவறாமல் சர்ச்சுக்குச் செல்கின்றனர். ஒருவருக்கொருவர் ஒட்டுதலாகப் பழகி வந்தனர். அது இயல்பானதாக இருந்தாலும், சில சமயங்களில் தொந்தரவாகவும் இருக்கிறது. நிஜ அனுபவங்களை அடிப்படையாகக் கொண்ட இப்படத்தில் இவை அனைத்துமே இயல்பாகக் காட்சிப்படுத்தப்பட்டிருக்கிறது. அங்கு வசிக்கும் ஆசிரியை ஜெனிஃபர், பாலியல் துன்புறுத்தியதாகக் கூறி அவளின் மாணவரைக் குற்றம் சாட்டுகிறாள். காவல்துறையும், நீதித்துறையும் இந்த வழக்கை மெதுவாக விசாரிக்கின்றன. ஆனால் ஊர்க்காரர்கள், தங்கள் ஊரில்தான் இது நடந்தது என்று நம்பத் தயாராக இல்லை 


</description>
</news>
