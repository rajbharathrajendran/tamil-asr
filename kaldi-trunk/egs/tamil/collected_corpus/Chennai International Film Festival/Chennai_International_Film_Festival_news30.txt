<news>
<headline>சென்னை சர்வதேச பட விழா | ஐநாக்ஸ் 2| 10.1.2015 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் ஞாயிறு அன்று ஐநாக்ஸ் 2 அரங்கில் திரையிடப்படும் படங்களில் அறிமுகக் குறிப்புகள் இவை 




இயக்குநர் பீட்டர் கார்டோஸ் அவரது பெற்றோரின் இரண்டாம் உலகப் போர் அனுபவத்தையே திரைப்படமாக்கியுள்ளார். அச்சமயத்தில் சித்திரவதை முகாமிலிருந்து ஸ்வீடனுக்கு, அவரது தாய் தந்தை இருவரும் பரிமாறிக்கொண்ட எழுதப்பட்ட 100க்கும் மேற்பட்ட கடிதங்களின் அடிப்படையாகக் கொண்டு இத்திரைப்படத்தை உருவாக்கியுள்ளார். ஒரு அழகான மற்றும் குறிப்பிடத்தக்க மென்மையான காதல் கதையை மையமாகக் கொண்டது. 



Anemistiras Trailer (Subtitled) from Highway Productions on Vimeo.
Anemistiras Trailer (Subtitled) from Highway Productions on Vimeo.

ஏதென்ஸ் நகரின் புறநகர் பகுதிகளில், வாழும் அல்கீஸ் மற்றும் மாச்சி ஆகியோரின் பிரிந்திருக்கும் மகள் 11 வயது லிமோனியாவைக் திரும்பவும் கொண்டுவர போராடுகிறார்கள். தனது பெற்றோர் அடிக்கடி சண்டைப் போட்டுக்கொள்வதன் சாட்சியாக அவள் இருக்கிறாள். தீர்க்கமுடியாத பல பிரச்னைகளால் மாச்சியும் அல்கீஸிம் 

ஒருவருக்கொருவர் நிம்மதியில்லாமல் இருக்கின்றனர். அவர்களது சண்டை சிலநேரங்களில் வன்முறையில் முடிவதும் உண்டு. அப்போதிருந்து துப்பாக்கி முனையில் அவர்கள் இருவரையும் லிமோனியா இயக்கத் தொடங்கினாள். அவள் என்ன சொல்கிறாளோ அதைதான் அவர்கள் செய்யவேண்டும். நாடக இயக்குநர் சொல்லி நடிகர்கள் எப்படி நடிக்கிறார்களோ அதைப்போலவே அவள் அவர்களை இயக்குகிறாள். இது ஒரு கடுமையான விளையாட்டு என்பதை அவர்கள் இருவருமே உணர்ந்துகொள்கின்றனர். கடைசியில் மனமாற்றம் ஏற்படுகிறது. வழக்கமாக அவர்கள் செல்லும் அனைவரும் கோடை விடுமுறையை செலவிடும் இடத்திற்கு அனைவரும் குடும்பத்தோடு செல்கிறார்கள். அப்போது நல்ல மழை.. கடல் பெருக்கெடுக்கும் புயற்காற்று. 


மலோனி எனும் சிறுவனை அவனது 6வது வயதில் சிறார்ப்பள்ளியில் கண்டெடுக்கிறாள் அவனது வளர்ப்புத்தாய். அவனை மிகவும் அன்பாக வளர்க்கிறாள். ஆனால் அவன் பழைய மாதிரியேதான் இருக்கிறான். பதின்ம வயதுக்கு வரும்போது அவன் கார்களைத் திருடத்தொடங்குகிறான். அவனுடைய வழக்குகள் ஏற்கெனவே அவனுடைய வழக்குகளை எதிர்கொண்டவரிடமே வருகிறது.


அவனுடைய சிறார் நீதிமன்ற நீதிபதியும், மோசமான குழந்தைப்பருவத்திலிருந்து தப்பிப் பிழைத்த வழக்குப்பணியாளர் யானும் மலோனியைப் பின்தொடர்ந்து அவனை பல்வேறு பிரச்சனையிலிருந்து காக்கிறார்கள். பின்னர் மலோனி கண்டிப்பான கல்வி மையத்தில் அனுப்பிவைக்கப்படுகிறான். சிறப்பு(க்கல்வி) மாணவியான இளம்பெண் டெஸ் என்பவளிடமிருந்து வாழ்க்கைக்கான நம்பிக்கையை பெறுகிறான். 2015 கேன்ஸ் திரைப்படவிழாவில் பாம்டி'ஓர் திரைப்படவிருது பெற்ற திரைப்படம். 




டாலின் நகரில் ஒரு செல்வாக்கு மிக்க பள்ளிக்கூடத்தில் படிப்பவன் ஜோஹன்னாஸ். உணர்ச்சிமிகுந்த அமைதியற்ற இயல்பு கொண்ட ஜோஹன்னாஸ் எனும் மாணவனின் வாழ்க்கையில் நல்ல மாற்றங்கள் உருவாகத் தொடங்கிறது. உண்மையில் அவனால் அவனது வகுப்பு மாணவர்கள் மனரீதியான தாக்குதலுக்கு உள்ளாகின்றனர். வீட்டிலும் அதிகரித்து வரும் தன்னுடைய மனநோய் பாதிக்கப்பட்ட தாய்க்கும் உதவியாக இருக்கவேண்டியுள்ளது. வீடு, நண்பர்கள், பள்ளிக்கூடம் எனற அனைத்தும் ஒன்றாக சேர்ந்து இந்த மாணவனை சோகத்தில் மூழ்கடிக்கிறது. ஜோஹன்னாஸ்வுக்கு மெல்ல மெல்ல உலகம் புரிய ஆரம்பிக்கிறது. எப்படி வாழ்வில் சாதித்து புகழை ஈட்டுவது என திட்டடமிடுகிறான். கடந்த கால மற்றும் நிகழ்காலத்தைய அழுத்தமும் ஒருபக்கம் அவனை நெருக்கடியில் சிக்கவைக்க பார்க்கிறது. ஆனால் அதிலிருந்து மீண்டவாறே முன்னேற்றம் அடைய தீவிரமாக செயல்படுகிறான். 




PHOENIX (2014) by Christian Petzold – Trailer from Richard Lormand on Vimeo.
PHOENIX (2014) by Christian Petzold – Trailer from Richard Lormand on Vimeo.

நெல்லி லென்ஸ், ஜெர்மனி ராணுவ முகாமின் சித்திரவதையில் முகம் சிதைந்து போனவள். முகமாற்று அறுவை சிகிச்சையின் மூலம் தனது புதிய அடையாளத்தை பெற்றுக் கொண்டு தன் கணவனைத் தேடிச் செல்கிறாள். ஆனால் அவளை அடையாளம் கண்டு பிடிக்காத கணவன், வேறொரு பெண் என நினைத்து அவளிடம் ஒரு கோரிக்கை வைக்கிறான். தனது கணவனின் உண்மையான குணத்தை அறிய அவளும் ஒப்புக் கொள்கிறாள். </description>
</news>
