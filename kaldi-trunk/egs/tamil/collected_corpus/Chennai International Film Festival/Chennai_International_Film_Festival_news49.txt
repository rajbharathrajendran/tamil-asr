<news>
<headline>சென்னை சர்வதேச பட விழா | ஐநாக்ஸ் 2| 8.1.2015 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் வெள்ளிக்கிழமை ஐநாக்ஸ் 2 அரங்கில் திரையிடப்படும் படங்களில் அறிமுகக் குறிப்புகள் இவை » 

காலை 10.15 மணி


Under Construction Dir.: Rubaiyat Hossain Bangladesh |2015|88’ 


30களில் இருக்கும் மேடை நாடக நடிகையின் கதை. தன்னுடைய திருமண வாழ்க்கையில் மட்டுமில்லை, தனக்கு வழங்கப்படும் பாத்திரங்களிலும் அவளுக்குத் திருப்தியில்லை. அவளது தனிப்பட்ட அதிருப்திகள் பங்களாதேசின் பொதுமக்கள் மீதும் திரும்புகின்றன. ஏமாற்றப்படும் தொழிற்சாலை பணியாளர்கள், கொந்தளிக்கும் இஸ்லாமிய அடிப்படைவாதம் ஹொசைன் சில தைரியமான முடிவுகளை எடுக்கிறாள். பெண் முதன்மை கதாப்பாத்திரங்கள்மீது இழிவான சொற்களைப் பிரயோகிப்பதை எதிர்ப்பது ஒழுங்கீனமான செயல், அதைத் திரும்பப் பெறவேண்டுமென கோருகிறாள். கடைசியில் தனது மோசமான சுயதம்பட்ட கணவனிடமே திரும்பிவிடுகிறாள். 



காலை 12.15 மணி


Why Me?|De ce eu? Dir.:Tudor Giurgiu Bulgaria|2015|130’ 


தனது மூத்த சக பணியாளரின் ஊழல் குற்றச்சாட்டு வழக்குக்கு எதிராக ஆஜராகிறார் ஒரு லட்சிய வழக்கறிஞர். தனது தொழிலுக்கும் உண்மைக்கும் இடையே மாட்டிக்கொண்ட அவர் இந்த இரண்டில் எதைத் தேர்ந்தெடுப்பது என்பதில் ஊசலாட்டம் ஏற்படுகிறது. அந்த ஊசலாட்டத்தின் சுமை இளம் வழக்கறிஞரின் தோளை அதிகம் அழுத்துகிறது. இந்த வழக்கு விரைந்து முடிப்பதற்காக வேண்டி ஆபத்தான பாதைகளில் அவர் நுழைகிறார். அதனால் எதிர்பாராத வலிகளையும் அவர் பெற நேர்கிறது. ஒரு வழக்கறிஞர் எதிர்கொண்ட வழக்கு தொடர்பான உண்மை சம்பவங்களை அடிப்படையாகக் கொண்டு உருவாக்கப்பட்டுள்ளது. 



மதியம் 2.45 மணி


Three Windows & A Hanging| Dir.:Isa Qosja Albania|2014|94’ 


பாரம்பரிய கிராமம் ஒன்றில், போருக்குப் பிறகான வாழ்க்கை மெதுவாகத் தொடங்குகிறது. அங்கிருக்கும் பள்ளி ஆசிரியை லஷ், தன் மனசாட்சியால் உந்தப்படு ஒரு சர்வதேச பத்திரிக்கையாளருக்க் பேட்டி தருகிறாள். அதில் தானும், கிராமத்தை சேர்ந்த மூன்று பெண்களும் போரின் போது, செர்பிய ராணுவத்தால் பாலியல் பலாத்காரத்துக்கு ஆளானதை சொல்கிறாள். இது அந்தக் கிராமத்தில் இருக்கும் ஆண்களுக்கு தெரியவரும்போது, அவர்கள் தங்கள் வீட்டில் இருக்கும் ஒவ்வொரு பெண்ணையும் சந்தேகப்படுகின்றனர். தொடர்ந்து லஷ் மற்றும் அவளது சின்ன மகனுக்கு எதிரான பிரச்சாரத்தையும் தொடங்குகின்றனர். 



மாலை 5.00 மணி


Jack Dir.: Edward Berger Germany|2014|102’ 


தந்தை இல்லாத பத்து வயதாகும் ஜாக், தன் அம்மா வேலைக்குச் செல்லும் நேரத்தில் சகோதரன் மானுவலைப் பார்த்துக் கொள்கிறான். ஒரு நாள் மானுவலுக்கு அடி பட, அந்தப் பழி ஜாக்கின் மேல் விழுகிறது. இதனால் ஜாக் ஒரு காப்பக்கத்தில் சேர்க்கப்படுகிறான். அங்கிருந்து வீட்டுக்கு தப்பிச் செல்லும் ஜாக், வீட்டில் மானுவல் தனியாக இருப்பதை அறிகிறான். அவர்களது தாயைத் தேடி இருவரும் நகரத்தில் பல்வேறு அபாயங்களுக்கு நடுவில் செல்கின்றனர்.


மாலை 7.15 மணி


The High Sun|ZVIZDAN Dir.: Dalibor Matanic Croatia|2015|123’ WC-DCP


வேறுவேறு ஊரைச் சேர்ந்த ஒரு பையனும் ஒரு பெண்ணும் சந்தித்துக் காதல் கொள்கிறார்கள். ஆனால் இருவரும் வேறுவேறு இனக்குழுக்கள் வாழும் இருவேறு கிராமங்களைச் சேர்ந்தவர்கள். இப்படிச் சொல்வதால் ஏதோ பொழுதுபோக்குக் கதைபோல நினைத்துவிட வேண்டியதில்லை. இரண்டு அருகருகே உள்ள பால்கன் கிராமங்களில் சூழ்ந்து நிற்கும் இனவெறுப்பிற்கு தீர்வு காண விரும்பும் படம். அதன் நீண்ட வரலாற்றை வாழ்வியல் பின்னணியோடு அலசியுள்ளது. அதோடு அபாயத்தையும், நீடித்த வலிமையையும், முறிந்துபோன காதலையும் பற்றி பேசுகிறது. 


</description>
</news>
