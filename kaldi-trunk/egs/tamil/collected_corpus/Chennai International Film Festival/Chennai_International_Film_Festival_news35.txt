<news>
<headline>சென்னை சர்வதேச பட விழா | ஆர்கேவி ஸ்டூடியோ | 9.1.2016 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் சனிக்கிழமை ஆர்கேவி திரைப்படம் மற்றும் தொலைக்காட்சி கல்லூரி அரங்கம் திரையிடப்படும் படங்களில் அறிமுகக் குறிப்புகள் இவை » 

காலை 9.45 மணி 


Three ages / Three ages | Dir.:Buster Keaton | USA | 1923 | 63’ 


திருமணத்திற்குமுன் நடைபெறும் சடங்குகளாக, ஒரு பெண்ணை (மார்கரெட் லியஹி) இணையாகப் பெற வேண்டி வில்லனுக்கு(வாலெஸ் பீரி) எதிராக காதல் போட்டி மற்றும் காதல் விளையாட்டுக்களில் ஈடுபடும் நாயகனின்(பஸ்டர் கீட்டன்) கதை. கற்காலத்தில், டைனோசர், ஒரு ஆமை, கோல்ஃப் உடன் போட்டிகள் அமைகின்றன. பண்டைய ரோமில் ஒரு தனது பலத்தைக் காட்ட குதிரைக்கு பதிலாக நாய்கள் பூட்டிய தேர் பந்தயம் நடைபெற்றன. இன்று மனிதன் தன்னை மிருதுவான கார் உள்ளிட்ட நவீனத்தின் மூலம் கடந்துவிட்டான். மூன்று தனித்தனி வரலாற்றுக் காலங்களில் நடைபெறும் எல்லா போட்டிகளிலும் துரதிஷ்டவசமாக பஸ்டர் கீட்டன் தோற்றுப் போகிறார். 


காலை 11.45 மணி 


 Veronika Voss / Die Sehnsucht der Veronika Voss | Dir.:Rainer Werner Fassbinder | Germany | 1982 | 104’ 




கோயபெல்ஸுடன் காதல் வயப்பட்டு இருந்ததாகக் கூறப்படும், வெரோனிகா வாஸ் என்னும் நடிகையைப் பேட்டி எடுக்கச் செல்கிறார் ஒரு பத்திரிகையாளர். ஆனால் அங்கே, காட்ஸ் என்னும் மருத்துவரின் கட்டுப்பாட்டில் இருக்கிறார் வெரோனிகா. உணவு, ஆடைகள், வீடு, அவளுக்குப் பிடித்தமானவற்றை காட்ஸ் வழங்கி வருவதாகக் கூறுகிறாள் வெரோனிகா. 

திரும்பவும் தான் சினிமாவுக்கு வர விரும்புவதாகவும், ஆனால் தன்னால் ஒரு சிறிய காட்சியில் கூட நடிக்க முடியவில்லை என்றும் கூறுகிறாள். இத்தகைய விஷயங்கள் அந்த பத்திரிகையாளரைக் கவர, அந்த மருத்துவரிடம் ஏதோ தவறு இருக்கிறது என்று சந்தேகிக்கிறார். 


மதியம் 1.45 மணி 


Achamillai Achamillai | Dir.: K. Balachander | Tamil | 1984 | 160’ 




கே. பாலச்சந்தர் இயக்கத்தில் 1984 ஆம் ஆண்டு வெளிவந்த 'அச்சமில்லை அச்சமில்லை' திரைப்படம் அவரின் நினைவஞ்சலியாக திரையிடப்படுகிறது. இப்படத்தில் ராஜேஷ், சரிதா மற்றும் பலரும் நடித்துள்ளனர். தேசிய விருது, பிலிம் பேன்ஸ் அசோசியேஷன் விருது உள்ளிட்ட பல விருதுகளை பெற்ற படம். அப்போதிருந்த அரசியல் சூழ்நிலையை கடும் கேலியும் கிண்டலுமாக அலசிய படம். ஒரு லட்சியவாதியை திருமணம் செய்துகொண்ட இளம்பெண் தன் கணவன் பாதைத் தடுமாறும்போது எப்படி எதிர்கொள்கிறாள் என்பதை இயக்குநர் சிகரம் எந்தவித சமரசமும் செய்துகொள்ளாமல் கூறியுள்ளார். 


மாலை 4.45 மணி 


The Kid who lies / El chico que miente | Dir.:Marité Ugas Venezuela | 2010 | 100’ 




பெற்றோர் இல்லாத 13 வயது சிறுவன் ஒருவன் தன் வீட்டிலிருந்து, வெனிசுலாக் கரையைக் கடந்து செல்ல ஆசைப்படுகிறான். அங்கிருக்கும் மக்களுக்கு நிலச்சரிவு குறித்த கதைகளை சுவாரசியமாகச் சொல்லித் தன் பிழைப்பை ஓட்டுகிறான். நிலச்சரிவு குறித்த கதைகள் அவனின் கடந்த காலத்தை முழுமையாக வெளிப்படுத்துகின்றன. 10 வருடங்களுக்கு முன்னால் ஏற்பட்ட நிலச்சரிவு, சிறுவனின் வாழ்க்கையையே தலைகீழாகப் புரட்டிப் போடுகிறது. நிலச்சரிவில் காணாமல் போன பலரில், சிறுவனின் அம்மாவும் ஒருவர். நாளடைவில் தந்தையும் இறந்துவிட தனியாகிறான் அவன். யாருமில்லாத வாழ்க்கையை வாழ வேண்டியாகிறது. அவனுக்கு முன்னால் வெகு தொலைவில் நீண்டு கிடக்கிறது பாலைவனம். சிறுவன் அதைக் கடந்தானா, மன ரணங்கள் ஆறியதா..? படத்தைப் பார்த்து, விடையைத் தெரிந்து கொள்ளுங்கள். 


மாலை 7.15 மணி 


Mulan: Rise of a Warrior / Hua Mulan | Dir.:Jingle MA | China | 2009 | 114’ 




கி.பி. 450-ம் ஆண்டு. சீனாவின் ராஜவம்சம் இரக்கமில்லாத ரூரன் பழங்குடியினரால் தொடர்ந்து தாக்கப்படுகிறது. பாதுகாப்பு அச்சுறுத்தல் காரணமாக சீன ராணுவம் நாடுதழுவிய வரைவு ஒன்றை ஏற்படுத்துகிறது. இதில் ஓய்வுபெற்ற வீரராக ஹூ ஹூ, தங்களுடைய நாட்டுக்காக உண்மையாகப் போராடும் வீரர்களைத் தேர்ந்தெடுக்குமாறு அரசிடம் சொல்கிறார். அவரின் இளைய மகளான முலன், தற்காப்புக் கலைகளில் சிறந்து விளங்குகிறாள். 

ஆனால் பெண் என்கிற காரணத்துக்காக, முலனால் ராணுவத்தில் பணியாற்ற முடியாமல் போகிறது. தன்னுடைய தந்தை துன்பப்படுவதைச் சகிக்க முடியாத முலன், ஆணைப் போல உடையணிந்து தன் தந்தையைப் போல ராணுவத்துக்குச் செல்கிறாள். கடுமையான ராணுவப் பயிற்சியில், தன்னுடைய வீரத்தையும், தைரியத்தையும் நிரூபிக்கிறாள். மற்றவர்களுக்கும் உதவுகிறாள். இதனால் வெண்டாய் என்னும் துணைத் தளபதியின் கவனத்தை ஈர்க்கிறாள்... </description>
</news>
