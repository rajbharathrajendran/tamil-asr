<news>
<headline>சென்னை சர்வதேச பட விழா | ஐநாக்ஸ் 2| 13.1.2015 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் புதன்கிழமை அன்று ஐநாக்ஸ் 2 அரங்கில் திரையிடப்படும் படங்களில் அறிமுகக் குறிப்புகள் இவை » 





BIZARRE by Etienne Faure Berlin film festival trailer from Eivissaproductions on Vimeo.
BIZARRE by Etienne Faure Berlin film festival trailer from Eivissaproductions on Vimeo.

பிரெஞ்ச் இளைஞன் மவுரிஸுக்கு பிஸார் என்ற க்ளப்பை சேர்ந்த இரண்டு பெண்களின் நட்பு கிடைக்கிறது. அந்த இடத்தின் சூழலில் வரவேற்கப்படும் அவன் சீக்கிரத்திலேயே அந்த இடத்தில் பிரபலமாகிறான். வாழ்க்கையில் முதல் முறையாக அவனுக்கு அன்பும் அங்கீகாரமும் கிடைக்கிறது. ஆனால் அவனது கடந்த காலம் இன்னும் அவனது நினைவுகளில் உறைந்து அவனை தொந்தரவு செய்கிறது. 



டெஹ்ரானின் காலை செய்தித்தாள் ஒன்று ஒரு இடத்தில் பெரிய மக்கள் கூட்டத்தை ஒன்றாக கூட்டுகிறது. பொதுமக்களின் ஒரு முக்கியப் பிரச்சனைக்கு இதுதான் தீர்வு காணவே அப்பத்திரிகை இவ்வாறு செய்தது. இதற்காக தனது நாளிதழில் விளம்பரம் கொடுத்தது. அதன்அடிப்படையில் நகரின் முக்கிய இடத்தில் மக்கள் வந்து குழுமிவிட்டார்கள். ஆனால் இதனால் சட்டம் ஒழுங்குப் பிரச்சனை ஏற்படும் என உள்ளூர் போலீஸ் கருதியது. எனவே இந்த சூழ்நிலையை கட்டுக்குள் கொண்டுவரவும் மக்களை கலைந்துசெல்லவும் போலீஸ் விரும்பினர். அனைவரையும் கலைந்துபோக செய்தனர். எனினும் இரு பெண்கள் இக்கூட்டத்தின் நடுவே மாட்டிக்கொண்டு ஆய்வறிக்கை தரமுடியாமல் திண்டாடுகின்றனர். 





வடக்கு ஸ்வீடனின் சிறிய கிராமத்தில் வசிக்கும் மக்கள் ஒருவருக்கொருவர் நெருக்கமானவர்கள். எல்லோரும், எல்லோரையும் தெரிந்து வைத்திருக்கின்றனர். குளிர்காலத்தில் கூட தவறாமல் சர்ச்சுக்குச் செல்கின்றனர். ஒருவருக்கொருவர் ஒட்டுதலாகப் பழகி வந்தனர். அது இயல்பானதாக இருந்தாலும், சில சமயங்களில் தொந்தரவாகவும் இருக்கிறது. நிஜ அனுபவங்களை அடிப்படையாகக் கொண்ட இப்படத்தில் இவை அனைத்துமே இயல்பாகக் காட்சிப்படுத்தப்பட்டிருக்கிறது. அங்கு வசிக்கும் ஆசிரியை ஜெனிஃபர், பாலியல் துன்புறுத்தியதாகக் கூறி அவளின் மாணவரைக் குற்றம் சாட்டுகிறாள். காவல்துறையும், நீதித்துறையும் இந்த வழக்கை மெதுவாக விசாரிக்கின்றன. ஆனால் ஊர்க்காரர்கள், தங்கள் ஊரில்தான் இது நடந்தது என்று நம்பத் தயாராக இல்லை. </description>
</news>
