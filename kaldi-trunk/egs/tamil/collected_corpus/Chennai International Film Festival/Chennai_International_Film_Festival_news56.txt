<news>
<headline>சென்னை சர்வதேச பட விழா | உட்லண்ட்ஸ் | 7.1.2016 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் வியாழன் அன்று உட்லண்ட்ஸ் திரையரங்கில் திரையிடப்படும் படங்களில் அறிமுகக் குறிப்புகள் இவை 


சோவியத் போருக்குப் பிறகு நடக்கும் கதை. ரகசிய போலீஸ் பணியிலிருந்து தப்பித்து வரும் இளம் நெல்சிஸ் தனது சொந்த ஊருக்கு திரும்புகிறான். அங்கே இருக்கும் பள்ளியில் உடற்பயிற்சி ஆசிரியராக சேரும் அவன், பள்ளிச் சிறுவர்களின் நலனுக்காக கத்திச் சண்டை க்ளப் ஒன்றை தொடங்குகிறான். ஆனால் அதற்கு பள்ளியின் தலைமை ஆசிரியர் மறுக்கிறார். உள்ளூர் மக்களின் ஆதரவு அதிகமாக இருப்பதால் அந்த க்ளப் தொடங்கப்படுகிறது. இதனால் வஞ்சம் வளர்க்கும் அந்த தலைமை ஆசிரியர் நெல்சிஸின் கடந்த கால ரகசியங்களை வெளியிட முயற்சிக்கிறார். சோவியத் போருக்குப் பிறகான மக்களின் மனநிலை, பயங்களை இந்தப் படம் பேசுகிறது. 




அழகான இளம் பெண் ஜென்யா. தன் சொந்த ஊரான பல்கேரியாவிலிருந்து ஆம்ஸ்டெர்டாமுக்கு மேற்கொள்ளும் பயணம், அவள் கொண்டுள்ள எதிர்பார்ப்புகளை பொய்யாக்குகிறது. ஆப்பிரிக்காவைச் சேர்ந்த தேவதைப் போன்றவள் யாயா. சிறை வைக்கப்படும் அவள் தனது சுதந்திரத்துக்காக போராடுகிறாள். 

செர்பியாவின் போர் குற்றவாளியான இவிங்கா, ஒரு சண்டையில் தனது நம்பிக்கையை தவிர அனைத்தையும் இழக்கிறான். அப்போதுதான் ஒரு குழந்தைக்கு தந்தையாகியிருக்கும் அவன், குற்றங்கள் தண்டிக்கப்படாமல் போவதில்லை என்பதை வலியுடன் உணர்கிறான். 

தி பாரடைஸ் ஸ்வீட் 6 மனிதர்களின் வாழ்க்கையை பற்றிய கதை. அனைவரும் ஒருவரை ஒருவர் சந்திக்கின்றனர், ஒரே ஒரு பார்வையினால் ஒருவர் மற்றவரது வாழ்க்கையை பாதிக்கின்றனர். 




ஒரு கிறித்தவ சிறுவன் தனது இறந்த தாத்தாவுக்காக ஒரு சரியான இறுதிச்சடங்கை நடத்தவேண்டும் என தீர்மானிக்கிறான். எதிரிகளின் எல்லைகளைக் கடந்து செல்கிறான். ஆழமாக பிளவுபட்டிருக்கும் முஸ்லிம் சமுதாயத்தினர் அதிகம் உள்ள பகுதி அது. யுத்தத்தால் சீரழிந்த அந்த கொசோவா பகுதிகளில் சென்று அவர்கள் மத்தியில் நண்பர்களை உருவாக்கிக் கொள்கிறான். 




கிழக்கு ஐரோப்பா, 1835 ரோமானியாவின் வாலாச்சாப் பகுதி. அதன் மத்திய தரிசு நிலப் பகுதியில் குதிரைகளில் சவாரி செய்தபடி இருவர் வருகிறார்கள். அவர்கள் போலீஸ்கார கோஸ்டான்டினும் அவரது மகனும்தான். இருவரும் ஒரு ஜிப்ஸி அடிமையைத் தேடி வருகிறார்கள். காடு மலையெல்லாம் தேடி அலைகிறார்கள். தனது பிரபுவிடமிருந்து தப்பித்து ஓடிவந்த அந்த ஜிப்ஸியை ஒருவழியாகக் கண்டுபிடித்து அழைத்துச் செல்கிறார்கள். 

அதேநேரம் சூழ்நிலைக்கு தகுந்த மாதிரி கோஸ்டான்டின் சொல்லும் கருத்துக்கள் அனைத்தும் மகனுக்கு சிரிப்பை வரவழைக்கின்றன. அதில் நீதியும் இருக்கும், அதேநேரம் யாரையும் நோகடிக்காதது என்பதோடு உலகைப் பற்றிய ஒரு தெளிவான பார்வை கிடைக்கிறது. 

துருக்கியர், ரஷ்யர்கள், கிறித்தவர்கள் மற்றும் யூதர்கள், ரோமானியர்கள் மற்றும் ஹங்கேரியர்கள் என வெவ்வேறு தேசிய இன மக்களையும் வித்தியாசமான நம்பிக்கைகள் கொண்டவர்களையும் அவர்கள் எதிர்கொள்கிறார்கள். 


</description>
</news>
