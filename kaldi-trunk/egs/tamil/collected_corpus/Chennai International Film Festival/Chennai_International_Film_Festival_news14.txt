<news>
<headline>ஜனவரி 12ம் தேதி என்ன படங்கள் பார்க்கலாம்? - ரமணி பிரபா தேவி பரிந்துரைகள்</headline>
<description>

இன்று என்ன படங்கள் பார்க்கலாம்? - ரமணி பிரபா தேவி பரிந்துரைகள் 

உட்லண்ஸ் சிம்பொனி, காலை 11 மணி


Nachom-Ia Kumpasar Dir.: Bardroy Barretto Konkani|2015|156’ 


ஜாஸ் இசைக்கலைஞர்களின் வாழ்வை சொல்லும் படம். இளம் பாடகர் லோர்னா கார்டீரோ மற்றும் இசை வழிகாட்டி செரீஸ் பெர்ரி ஆகியோரிடம் கோவன் என்ற பெண்ணுக்கு உள்ள கசப்பும் இனிப்புமான வாழ்வியலை படம் அசைபோடுகிறது. 60களில் மும்பையில் உள்ள ஜாஸ் இசை கிளப்புகளின் வழியே நடைபெறும் பல்வேறு சம்பவங்கள் பின்னிப் பிணைந்து வருகிறது. கோவாவில் காலூன்றிய போர்த்துகீசிய செல்வாக்கின் வழியே ஜாஸ் இசையோசையின் ஒலிவடிவங்களை 60, 70களில் மும்பையில் தயாரான இந்திப் படங்களில் தந்த கோவாவின் புகழ்பெறாத திறமைமிக்க இசைக்கலைஞர்களுக்கான அஞ்சலியாக இப்படம் அமைந்துள்ளது. லண்டனில் நடைபெற்ற இந்திய திரைப்பட விழாவில் பார்வையாளர் விருதுபெற்ற படம். 



ஆர்கேவி திரைப்படம் மற்றும் தொலைக்காட்சி கல்லூரி அரங்கம், காலை 11.45 மணி


Painted Skin : The Resurrection Hua pi 2 / Dir.:Ershan WU China|2012|135’ 


பனிக்கட்டிச்சிறையில் இருந்து தப்பிக்கும் பழங்காலத்திய தீய நரியொன்றின் ஆவி, மனிதனாக மாற முயற்சிக்கிறது. இளவரசி ஒருத்தி, ஆபத்துக்கள் சூழ்ந்த தனது நாட்டைக் காக்க, நேர்மையான திறமைசாலி ஒருவனைத் தேடிக் கொண்டிருக்கிறாள். தீய எண்ணம் கொண்ட நரி ஆவியான ஸியோவி, இளவரசியின் நாட்டைக் கைப்பற்ற முயலுகிறான். இளவரசி, ஆண்களை வசப்படுத்தி அவர்களின் இதயத்தை உட்கொண்டு வாழ்வதன் மூலம், எப்போதுமே அழகாக வாழலாம் என்று அவளுக்கு ஆசை காட்டுகிறான். 

ஆண் தன்னுடைய இதயத்தை மனமுவந்து கொடுத்தால் மட்டுமே இது சாத்தியப்படும் எனவும் கூறுகிறான். இதன் மூலம் மற்றவர்களின் இறப்பைக் காண ஆசைப்படுகிறான் ஸியோவி. 

இதற்கிடையே, இளவரசியின் அரசுக்கு இருந்த ஆபத்து நீங்கத் தொடங்குகிறது. இளவரசி ஜிங், தன்னுடைய வடுக்கள் நிறைந்த முகத்தை, முழுவதும் தங்கத்தாலான முகமூடி கொண்டு மறைத்துக் கொண்டு தப்பியோடுகிறாள். சில காலங்களுக்கு முன்னால் தன்னை நேசித்தவரைத் தேடிப் பயணிக்கிறாள். விதி ஸியோவியையும், ஜிங்கையும் ஒன்றுசேர்க்க, இளவரசியின் இதயத்துக்கான போர் தொடங்குகிறது. 



ஐநாக்ஸ் 2, மதியம் 2.45 மணி


Shadow Island Dir.:SON Seung-ung Korea|2015|116’ 


யாங் டூவின் தந்தை ஒரு இரக்கமற்ற கொலைகாரன். இதனால் யாங் டூ குழந்தையாக இருந்ததிலிருந்தே தன் தந்தை அசுரன் என அழைக்கப்படுவதை கேட்டு வந்திருக்கிறான். தந்தைக்கு மரண தண்டனை மூலம் மரணம் நிகழும் வரையிலும் அவனுடைய தந்தையின் கறுப்பு நிழல் இவன்மீது தொடர்ந்து விழுகிறது. யாங் டூ தன் தந்தையை அசுரன் என அழைத்தவர்களை பழிவாங்கத் துடிக்கிறான். 

ஒருநாள் ஒரு குழந்தையோடு வரும் ஒரு மர்மமான பெண் யாங் டூவின் வீட்டின் முன் தோன்றுகிறாள். தன் பெற்றோரை யாங் டூ தந்தைதான் கொன்றதாகக் கூறுகிறாள். அவனுடைய இதயம் வேண்டுமெனக் கோருகிறாள். மிகவும் துணிச்சலாக அவனைக் குத்துவதற்காக ஒரு கத்தியை அவனுடைய நெஞ்சுக்கு நேராக குறிவைக்கிறாள். தன் வீட்டுக்கெதிரே அந்தப் பெண்ணிடம் மோதுவதில் அவன் தோல்வியடைகிறான். அப்போது அவளைப் பற்றிய ரகசியம் ஒன்றையும் அறிகிறான். கொரியாவின் பூசன் துறைமுக நகரமே ஷேடோ நிழல் ஆகவும் இப்படத்தின் முதன்மைப் பாத்திரத்தின் பெயராகவும் இருக்கிறது- இப்படம் வன்முறை மரபானது மூன்று தலைமுறைகளைக் கடந்து இறங்கி வருவதை விவரிக்கிறது. ஒரு கொலைகாரத் தந்தையின் வாழ்க்கை வன்முறைக்கு அடிமையாக்கப் பட்ட மகன், வன்முறையால் பாதிக்கப்பட்டவர்கள் என ஒன்றோடொன்று பின்னிப் பிணைந்து படத்தின் எதிர்பாராத இறுதியை தருகிறது. இப்படம் கடந்த காலத்திற்கும் நிகழ்காலத்திற்குமாக நகரும் இப்படம், ஒரு ஆன்மாவை இழந்த வலிமிகுந்த குடும்பத்தின் வரலாற்றை ஆராய்கிறது. அதனால் சுய அழிவின் விதி தீராத சுமையைநோக்கி வழிநடத்துகிறது. 



கேஸினோ, காலை 12.00 மணி


Story of my father bike and me Dir.:Fayaz Mosavi Iran|2015|100’


ஹமீத், 13 வயது சிறுவன் படிப்பும் அப்பா இறந்த பிறகு அம்மாவுக்கு செய்ய வேண்டிய உதவிகளும் சரியாக மேற்கொள்கிறான். அம்மா தைத்துத் தரும் துணிகளை அப்பா விட்டுச் சென்ற சைக்கிளின் பின்கேரியரில் வைத்து எடுத்துச் சென்று வாடிக்கையாளர்கள் வீடுகளில் கொடுத்துவிட்டு வருகிறான். அவன் ஒவ்வொருநாளும் நீண்ட தூரம் செல்ல வேண்டியுள்ளது. இடைப்பட்ட நேரத்தில் கல்வி அமைச்சகம் அறிவித்துள்ள பள்ளி மாணவர்களுக்கான சைக்கிள் ரேஸ் பயிற்சி மேற்கொள்வான். இதே காரணத்திற்காக ஹமீத் ஒவ்வொரு ஆபத்தையும் ரேஸில் பங்கேற்பதற்கான ஒரு சைக்கிளை வாங்குவதற்காக எதிர்கொள்கிறான். எனினும் அவனிடம் உள்ள பழைய சைக்கிளைக்கொண்டே பங்கேற்கிறான். 

கேஸினோ, காலை 9.45 மணி


Chorus Dir.:François Delisle Canada|2015|97’ 


பிரிந்திருக்கும் தம்பதியர் இருவர் நீண்டநாள் கழித்து தங்கள் காணாமல் போன மகன் உடலைக் கண்டுபிடிக்கும்போது மீண்டும் சந்தித்துக்கொள்கிறார்கள். இந்த சந்திப்பு அவர்கள் விரும்பாதது. வேறுவழியின்றி இருவரும் தங்கள் ஆரூயிர் குழந்தை இறப்பை தங்கள் சொந்த வழியில் கட்டாயப்படுத்தப்பட்டு கையாள வேண்டிய நிலைக்குத் தள்ளப்படுவார்கள். குற்ற உணர்ச்சி அவர்களை ஆட்டிப் படைக்கும். இந்நிலையில் இழந்த காதல் மீண்டும் துளிர்க்கும், தங்களின் குழந்தையின் மரணத்தை ஏற்றுக்கொள்ள நேர்ந்த அவர்கள் வாழும் விருப்பத்தைநோக்கித் தள்ளப்படுவர். சமரசத்திற்கான சாத்தியத்தை நோக்கி அவர்கள் மீண்டும் உந்தப்படுகிறார்கள். ஆழ்ந்த உள் வெட்டுக்காயத்தை ஆற்றும் விதமாக இருவரின் மனங்களும் ஏங்கித்தவித்து அலைபாயும் காதலை ஒரு கவிதைபோல சோரஸ் திரைப்படம் பேசுகிறது </description>
</news>
