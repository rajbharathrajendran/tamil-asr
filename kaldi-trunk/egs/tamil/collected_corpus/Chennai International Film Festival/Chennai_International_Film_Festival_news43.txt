<news>
<headline>சென்னை சர்வதேச பட விழா | ஐநாக்ஸ் 3| 8.1.2016 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் வெள்ளிக்கிழமை ஐநாக்ஸ் 3 அரங்கில் திரையிடப்படும் படங்களில் அறிமுகக் குறிப்புகள் இவை » 

காலை 10.00 மணி


 Itsi Bitsi | Dir.: Ole Christian Madsen Denmark|2014|107’ 


1962. ஆளும் அரசமைப்புக்கு எதிராக ஒரு இளம் தலைமுறை கிளர்ந்தெழுகிறது. அதில் மிக முக்கியமானவர்கள் எய்க் ஸ்காலோயியும் என்ற இசைப்பாடகனும், ஐபென் அமைதி செயற்பாட்டாளரும். அமைதி செயல்பாட்டாளர் எய்க் ஸ்காலோயியை சந்திக்கிறான் ஐபென். அவளின் வித்தியாசமான செயல்களைக் கண்டு அவள்மீது காதல்கொள்கிறான். ஆனால் ஐபென் தான் ஒருவனிடம் மட்டும் தன்னை ஒப்புக்கொடுக்க முடியாது என மறுத்துவிடுகிறாள். நம்பிக்கை இழந்த எய்க் அவளை கவிஞனாயிருந்து எழுத்தாளராக மாற்ற முயற்சிக்கிறான். ஸ்டெஃப்பியூல்வேனே எனும் இசைக்குழுவை நாடோடியாக நடத்தி அவளை ஜெயிக்க முயல்கிறான். 



காலை 12.00 மணி


Melody|Melody Dir.:Bernard Bellefroid Belgium |2014|90’ 


மெலோடி, ஒரு சாதாரண சிகையலங்கார பெண் வீட்டிலிருந்தே தன் பணியை செய்து வருகிறாள். தான் சொந்தமாக ஒரு கடை வைக்கவேண்டும் என்ற ஆசை அவளுக்கு இருக்கிறது. இதற்கு நிறைய பணம் தேவை. சொந்தமாக ஒரு சலூன் ஆரம்பிக்க வேண்டுமென்ற தன் கனவை நனவாக்குவதற்கு எப்பாடு பட்டாகிலும் பணம் புரட்ட வேண்டுமென்று நினைக்கிறாள். அதற்காக ஒரு பணக்கார ஆங்கிலேயப் பெண்மணியை நாடுகிறாள். அவளுக்கும் ஒரு தேவை இருந்தது. அவளுக்கு ஒரு குழந்தை வேண்டும். அதை பெற்றுத்தர இவளும் சம்மதிக்கிறாள். 



மதியம் 2.30 மணி


Murder in Pacot|Meurtre à Pacot Dir.:Raoul Peck Haiti|2014|130’ 


2010 ல் பிகாட் மாவட்டத்தில் போர்ட் ஆ-பிரின்ஸ் நகரில் நிலநடுக்கம் ஏற்படுகிறது. இதனால் அங்குள்ள ஒரு வீடு அதிகபட்சம் இடிந்துவிடுகிறது. வீட்டு சொந்தக்காரர்களின் இளம் வளர்ப்புமகன் காணாமல் போனது வேறு அவர்களுக்கு பெரும் நெருக்கடி ஏற்படுகிறது. இந்நிலையில் அவர்களது நிலநடுக்கத்தில் சேதமடைந்த வீட்டை பார்வையிட வந்த வெளிநாட்டு ஆய்வாளர்கள் இந்த வீட்டை சிலவாரங்களில் சரிசெய்துவிடவேண்டும் இல்லையெனில் முற்றிலும் தரைமட்டமாக்க வேண்டுமென்றும் இதில் வசிக்கக் கூடாது என்றும் எச்சரிக்கை விடுத்துவிட்டு செல்கிறார்கள். கையில் காசில்லாததால் வீட்டில் வசிக்கத்தக்க பகுதியில் ஒரு பிரிவை வெளிநாட்டு மனிதநேய நிவாரண உதவிக்குழுவைச் சேர்ந்த அலெக்ஸ் என்பவருக்கு வாடகைக்கு விடுகிறார்கள். அவர் தனக்குக் கிடைக்கும் உயர்ந்த அளவு ஊதியத்திலிருந்து அவர் வீட்டை சரிசெய்ய கொடுத்து உதவுகிறார். வாடகைக்கு வந்தவர் தன்னுடன் ஒரு ஹெய்ட்டி இன இளம்பெண்ணையும் அழைத்து வருகிறார். அங்கு ஒரு சமூக முரண்பாட்டையும் காண்கிறோம்.




மாலை 4.45 மணி


The Bunker|Der Bunker Dir.:Nikias Chryssos Germany |2015|85’ 


ஒரு பெயரற்ற மாணவனைச் சுற்றிச்சுழலும் கதை. தனிமையும் அமைதியும் தேடி ஏரி அருகே ஒரு வீட்டை வாடகைக்கு எடுத்து தங்குகிறான். அங்கு தன் கவனத்தை ஒருமுகப்படுத்தி செய்வதற்கு ஒரு வேலை இருக்கிறது. அந்த வீட்டுக்கு அவன் வரும் வரையிலும் அங்கு ஒரு பதுங்குகுழி இருப்பது அவனுக்குத் தெரியாது. என்றாலும் அதைத் தேர்ந்தெடுத்துவிட்டதால் அங்கேயே தங்குகிறான். விரைவில் அந்த வீட்டு உரிமையாளர் தன் மகனுக்கு பாடம் சொல்லித்தரும்படி அவனை கேட்டுக்கொள்கின்றனர். ஆனால் அதன்பிறகு என்னென்வோ நடந்துவிடுகிறது. மர்மமும் திகிலும் நிறைந்த படம்.



</description>
</news>
