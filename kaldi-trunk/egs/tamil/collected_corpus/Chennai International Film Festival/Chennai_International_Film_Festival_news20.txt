<news>
<headline>சென்னை சர்வதேச பட விழா | ஐநாக்ஸ் 2| 11.1.2016 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் திங்கள்கிழமை ஐநாக்ஸ் 2 அரங்கில் திரையிடப்படும் படங்களில் அறிமுகக் குறிப்புகள் இவை » 

காலை 10.15 மணி


Wondrous Boccaccio/ Maraviglioso Boccaccio Dir.: Paolo Taviani & Vittorio Taviani Italy| 2015| 115’


ஃப்ளோரன்ஸ், 13வது நூற்றாண்டு. பிளேக் தொற்றுநோய் பரவி 'பிளாக் டெத்' உயிரிழப்புகள் அதிகமாக ஏற்பட்ட காலம் அது. மூன்று இளைஞர் மற்றும் ஏழு இளம்பெண்கள் ஆக பத்து பேர் நாட்டில் பயங்கரமான விளைவுகளை ஏற்படுத்தும் பிளேக் நோய்த் தொற்றும் பகுதிகளிலிருந்து முற்றிலுமாக வெளியேறிவிட தீர்மானிப்பார்கள். நேரத்தை போக்குவதற்காக ஒவ்வொரு குழந்தையும் ஒரு குறிப்பிட்ட கதையைச் சொல்ல வேண்டும். ஆனால் அந்தக் கதைகள் எவ்வாறு வேறுபட்ட கதைகளாக இருக்கவேண்டும் என்பது விஷயமில்லை. அவை யனைத்தும் ஒன்றைமட்டும் அடிப்படையாகக் கொண்டிருக்கவேண்டும். அது காதல். எண்ணற்ற உறுதியற்ற தன்மைகள் கொண்ட அந்தக் கடினமான வயதில் பாத்திரங்களை விவரிக்க காதல் ஒரு நல்ல விஷயம்தான். 



காலை 12.15 மணி 


My Mother's Blue Sky/ Aseman-e Abi-e Madaram Dir.:Ali Ghavitan Iran| 2015| 82’


மார்கரெட்டா ஒரு திரைப்பட இயக்குநர். அவர் படபிடிப்புத் தளத்தில் ஒரு பாத்திரமாகவே முழுமையாக மாறிவிடும் அமெரிக்காவின் புகழ்பெற்ற நடிகர் பேரி ஹக்கின்ஸ்ஸை வைத்து படபிடிப்பு நடத்துகிறார். படப்பிடிப்புக்கு அப்பால் மார்க்கெரெட்டா உடல்நிலை மோசமாக இருக்கும் தன் தாயையும் பருவ வயதில் இருக்கும் மகளையும் எதிர்கொள்கிறார். அப்போது அவர்களுக்கு முழுமையாக உதவமுடியவில்லையே என தனது கையறுநிலையை எண்ணி ஏங்குவதோடு வாழ்வின் மீது பிடிமானம் கொள்ள முயற்சிப்பார். 1994ல் பிரிக்ஸ் விருது 2001ல் பாம் டி ஓர் விருது உள்ளிட்ட மிகப்பெரிய விருதுகளைப் பெற்ற இத்தாலிய இயக்குநர் நானி மொரெடியின் படம் இது. 

மதியம் 2.45 மணி


You're UglyToo/ Dir.:Mark Noonan Ireland| 2015| 78’ 


தனது தாயின் மறைவுக்குப் பின் தனது அங்கிள் வில்லுடன் செல்கிறாள் ஸ்டேசி. பயணத்தின்போது இருவரும் ஒருவரை ஒருவர் தெரிந்து கொள்கின்றனர். அதே நேரத்தில் அவர்களது மோசமான கடந்தகாலத்தை நினைவுகூரவேண்டிய தவிர்க்கமுடியாத நிலைமை. சாலைப் பயணங்களின் வழியே பல்வேறு மனிதர்களின் வெவ்வேறு குணங்களை அழகாக சித்தரிக்கிறது. நம்பிக்கையைப் பற்றியும், விட்டுக் கொடுத்துச் செல்வது பற்றியும் நகைச்சுவையுடன் பேசுகிறது. 



மாலை 5.00 மணி


Chasuke's Journey/ Ten no Chasuke Dir.:Sabu Japan| 2015| 106’ 


இத்திரைப்படம் சொர்க்கத்தில் பணியாற்றும் வேதபாரகர்களிடமிருந்து தொடங்குகிறது. பூமியில் உள்ள பலவிதமான மனிதர்களின் தலைவிதியை நிர்ணயித்து அவர்கள் மும்முரமாக எழுதிக் கொண்டிருக்கிறார்கள். 

அந்த வானவர்களுக்கு தேநீர் வழங்குபவனாக பணிபுரிந்துவருகிறான் சாசூக். இந்த வாய்ப்பை நழுவ விட விரும்பாதவன், தான் ரகசியமாக காதலிக்கும் யூரி பற்றி சமீபத்தில் எழுதப்பட்ட அத்தியாயங்களை கைப்பற்றுகிறான். அதை எடுத்துப் படிக்கும்போது அந்தப் பெண், தற்செயலாக கொல்லப்படுவதற்கான தலைவிதியை எழுதியிருந்தது தெரியவருகிறது. அவளை எப்படியாவது காப்பாற்றவேண்டுமென நினைத்த சாசூக், உடனே பூமிக்கு வருகிறான். 

ஆனால் அவன் திட்டமிட்டபடி எதுவும் செய்ய முடியவில்லை. ஏனெனில் அவனைப் பற்றி எழுதிய தலைவிதியில் அதற்கான இடம் இல்லை. 



மாலை 7.15 மணி


Like a French Film/ Dir.:SHIN yeon-shik Korea| 2015| 102’ 


ப்ரெஞ்ச் சினிமாக்களைப் போல தங்கள் வாழ்க்கையை வடிவமைத்துக்கொண்டவர்களைப் பற்றிய கதை இது. ஒவ்வொரு இரவும் சூ மின் தனது தங்கை சூ-பின்னுடன் கி ஹாங் பற்றி பேசுவான். ஆனால் கி ஹாங் வரும்போது சூ மின்னின் உதவியற்ற நிலையை நினைத்து சூ பின் விரக்தியடைந்திருப்பாள். கி ஹாங்கிடமிருந்து அழைப்பு வந்தால் அவளை எவ்வாறு வரவேற்பது என்பது பற்றியும் சூ மின் ஆலோசிப்பான். 


</description>
</news>
