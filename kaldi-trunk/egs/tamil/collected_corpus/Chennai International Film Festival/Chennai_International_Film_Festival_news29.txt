<news>
<headline>சென்னை சர்வதேச பட விழா | கேஸினோ |10.1.2016 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் ஞாயிறு அன்று கேஸினோ அரங்கில் திரையிடப்படும் படங்களில் அறிமுகக் குறிப்புகள் இவை 




இத்திரைப்படம் அமெலீயெ என்ற 20 வயது பெல்ஜியப் பெண்ணைப் பற்றியது. அவள் ஜப்பானியர்களின் அனைத்து விஷயங்களையும் நேசிப்பவள். ஒரு நல்ல ஜப்பானியராக ஆவதுதான் அவளது லட்சியம். டோக்கியோவுக்கு செல்வதற்கான டிக்கெட் எடுத்து விமானத்தில் பறக்கிறாள். அங்குள்ள கலாச்சாரத்திற்குள் தன்னை முழுமையாக ஈடுபடுத்திக்கொள்கிறாள். அமெலீயெ ஒரு ஃப்ரெஞ்ச் ஆசிரியராகவும் விரும்புகிறாள். விரைவில் தனக்கு உற்ற தோழனாக தன்னுடைய ஒரே மாணவனான ரின்ரி எனும் ஜப்பானிய துடிப்புமிக்க இளைஞனைக் கண்டுபிடிக்கிறாள். அவர்கள் இருவரும் காதல் உணர்வோடு வண்ணமயமான டோக்கியோவை வலம் வருகிறார்கள். கூடிய விரைவில் ஜப்பானியராக இருப்பது மிகவும் சிரமம் என்பதையும் உணர்கிறாள்,. இளம்பெண்ணின் கலாச்சார குறுக்கீட்டு சாகசமாக இப்படம் திகழ்கிறது. கூடிய விரைவில் ஜப்பானியராக இருப்பது மிகவும் சிரமம் என்பதையும் உணர்கிறாள்,. 


முக்கியமான பிரச்சனைகளுக்கான பேச்சுவார்த்தையில் நாம் என்ன பேசுவோம். கொலைகளை நிறுத்தவேண்டும் என்பதால் மாஃபியாவுக்கு அந்த நாடே சலுகை தர பேசுமா? ஃபால்கோனி, பார்ஸெல்லினோ ஆகிய்வர்களை கொன்றது யார்? மாஃபியாவுக்கும் அரசியலுக்குமான தொடர் உறவின் பின்னணி என்ன? மாஃபியாவுக்கும் சர்ச்சுக்கும், மாஃபியாவுக்கும் போலீஸுக்கும் என்ன தொடர்புகள் இருந்தன? இதையும் தாண்டி ஏதேனும் இருக்கிறதா? இத்தாலியின் வரலாற்று சிறப்பு மிக்க சம்பவம் மீண்டும் திரையில். 





கிளாரிஸ் என்ற பெண்ணின் வலியை கவித்துவமாக விவரிக்கும் படம். உயிர்ப்புள்ள ஒரு குவாரியும், காடும் இருக்கும் சூழலில் வாழ்கிறாள். அவளது தந்தை நோய்வாய்ப்பட்டுள்ளார். எதிர்ப்புணர்வுகள் மேலோங்கியுள்ளது. புதைந்த நினைவுகளை சுற்றியிருக்கும் பொருட்களும் கனவுகளு நினைவூட்டுகின்றன. நகரத்தில் வாழும் தனது கணவனிடம் செல்லும்போது அங்கு எதிர்பாராத உணர்ச்சிகரமான நிகழ்வுகள் அவளை மாற்றுகின்றன. 





ஐரோப்பா 1990, பெர்லின் சுவர் தகர்க்கப்பட்டது. கிழக்கு ஜெர்மனி உதயமானது, அதன்பின்னர் காதரீன், இப்போதும் அவள் நார்வேயில் கடந்த 20 ஆண்டுகளாக வாழ்ந்துவருகிறாள். அவள் ஒரு போர்க்குழந்தை. ஒரு நார்வே பெண்ணுக்கும் ஜெர்மன் நாஸி ராணுவ வீரனுக்கும் இரண்டாம் உலகப் போர் சமயத்தில் பிறந்தவள். காதரீன் தன் தாயோடும், தந்தையோடும் மகள் மற்றும் பேத்தியோடும் ஒரு மகிழ்ச்சியான குடும்ப வாழ்க்கையை வாழ்ந்து வந்தாள். 

ஆனால் வழக்கறிஞர் போர்க் குழந்தைகள் சார்பில், அவர்களை நார்வே நாட்டுக்கு எதிராக விசாரணை சாட்சி சொல்ல அழைக்கப்படுகிறார்கள். ஆனால் அவளும் அவள் தாயும் சாட்சிசொல்ல மறுத்துவிடுகிறார்கள். தற்போது காதரீனுக்கும் அவளது கணவருக்குமிடையே பிரச்சனை வருகிறது. அவர்கள் இதுநாள்வரை ஒன்றாக வாழ்ந்து வந்தனர், அது பொய்யை அடிப்படையாகக் கொண்டதா? படிப்படியாக தன் வாழ்வின் மறைவுத் திரையை விலக்கி ரகசியங்களை வெளியிடுகிறாள். 


தென்னாப்பிரிக்காவில் 1979ல் நடைபெறும் கதை. அங்கு வாழும் ஓர் இந்தியன் ரவிக்கும் அங்குள்ள ஓர் வெள்ளைஆப்பிரிக்க பெண் ஜீனத்துக்கும் ஏற்படும் காதல். நிறவெறி தலைதூக்கியிருந்த காலம் என்பதால் அவர்கள் காதலுக்கு எக்கச்சக்க தடை. இப்படம் பான் ஆப்பிரிக்கன் திரைப்படவிழாவிலும், லாஸ் ஏஞ்சல்ஸ் உலகத் திரைப்படவிழாவிலும் அமெரிக்கப்படவிழாவிலும் விருதுகளைப் பெற்று வந்துள்ளது. </description>
</news>
