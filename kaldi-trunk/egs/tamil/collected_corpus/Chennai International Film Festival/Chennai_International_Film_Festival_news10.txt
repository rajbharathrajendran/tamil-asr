<news>
<headline>சென்னை சர்வதேச பட விழா | ஐநாக்ஸ் 2| 12.1.2016 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் செவ்வாய்க்கிழமை ஐநாக்ஸ் 2 அரங்கில் திரையிடப்படும் படங்களில் அறிமுகக் குறிப்புகள் இவை » 

காலை 10.15 மணி


Sorrow and Joy/ Sorg og Glaede/ Dir.:Nils Malmoros Denmark | 2013| 107’ 


திரைப்பட இயக்குநர் ஜோஹனஸ், பேரழிவைச் சந்திப்பது எப்படி என்ற கருத்தரங்கை முடித்துவிட்டு வீட்டுக்குத் திரும்புகிறார். அவரின் மனைவி சிக்னி, 9 மாதப் பெண் குழந்தை மரியாவைக் கொன்றுவிட்டு அமர்ந்திருக்கிறாள். அன்பான பள்ளி ஆசிரியையான சிக்னியால் எப்படித் தன் சொந்தக் குழந்தையைக் கொல்ல முடிந்தது என்று கதறுகிறான் ஜோஹனஸ். சிக்னி ஆபத்தானவள் என்பதை உணர்பவன், என்ன ஆனாலும் அவள் சட்டத்தின் பிடியில் சிக்கக்கூடாது என்பதில் தெளிவாக இருக்கிறான். சிறைத்தண்டனை அவளை மேலும் சரிப்படுத்த முடியாத நிலைக்குக் கொண்டு செல்லும் என்று பயப்படுகிறான். 

சிக்னி திரும்பவும் பழைய நிலைக்கு வருவதற்காக எதையும் செய்யத் தயாராக இருக்கிறான். தான் தன்னுடைய வேலையில் மட்டும் கவனம் செலுத்தியதாலேயே இப்படி ஆனது என்று குற்ற உணர்வும் கொள்கிறான். மனநிலை மருத்துவர் ஒருவரிடம் அழைத்துச் செல்ல, அங்கே ஜோஹனெஸ்ஸுக்கும், மருத்துவருக்கும் இடையேயான உரையாடலில், கடந்த காலத்தில் நடந்த சம்பவங்கள் வெளிவர ஆரம்பிக்கின்றன.




காலை 12.15 மணி


Degrade/ Dir.:Arab Nasser & Tarzan Nasser Palestine| 2015| 84’ 


பாலஸ்தீன தலைநகரான காஸா ஸ்ட்ரிப்பின் சமகாலத்தைப் பேசும் படம். கிறிஸ்டியனே அழகுநிலையத்தில் இப்போதெல்லாம் நிறைய பெண் வாடிக்கையாளர்கள் வருகிறார்கள். அன்று கூட ஒரு விவாகரத்து பெற்ற பெண், ஒரு மத ஈடுபாடு கொண்ட பெண், போதை மருந்துகளுக்கு அடிமையான மணமகள் ஒருத்தி போன்றவர்கள் உள்ளிட்ட பலரும் நிறைந்திருந்தார்கள். ஆனால் அன்றைய அவர்களது நிம்மதியான ஓய்வுநாளைக் கெடுக்கும்விதமாக கடைக்குநேர் எதிரே சாலையில் துப்பாக்கிச்சூடு நடந்துகொண்டிருந்தது. ஒரு கொள்ளைக்கூட்டம் ஒரு சிங்கத்தை காஸா உயிரியல் பூங்காவிலிருந்து திருடிக்கொண்டு வந்து வந்திருந்தது. அதில் முக்கியமான ஹமாஸ் ஒரு பழைய கணக்கைத் தீர்க்கும்பொருட்டு அங்கு அவள் கடை எதிரே ஒரு இருக்கை போட்டு அந்த சிங்கத்தோடு வந்து அமர்ந்திருந்தான். 



மதியம் 2.45 மணி


Shadow Island/ Dir.:SON Seung-ung Korea|2015|116’ 


யாங் டூவின் தந்தை ஒரு இரக்கமற்ற கொலைகாரன். இதனால் யாங் டூ குழந்தையாக இருந்ததிலிருந்தே தன் தந்தை அசுரன் என அழைக்கப்படுவதை கேட்டு வந்திருக்கிறான். தந்தைக்கு மரண தண்டனை மூலம் மரணம் நிகழும் வரையிலும் அவனுடைய தந்தையின் கறுப்பு நிழல் இவன்மீது தொடர்ந்து விழுகிறது. யாங் டூ தன் தந்தையை அசுரன் என அழைத்தவர்களை பழிவாங்கத் துடிக்கிறான். 

ஒருநாள் ஒரு குழந்தையோடு வரும் ஒரு மர்மமான பெண் யாங் டூவின் வீட்டின் முன் தோன்றுகிறாள். தன் பெற்றோரை யாங் டூ தந்தைதான் கொன்றதாகக் கூறுகிறாள். அவனுடைய இதயம் வேண்டுமெனக் கோருகிறாள். மிகவும் துணிச்சலாக அவனைக் குத்துவதற்காக ஒரு கத்தியை அவனுடைய நெஞ்சுக்கு நேராக குறிவைக்கிறாள். தன் வீட்டுக்கெதிரே அந்தப் பெண்ணிடம் மோதுவதில் அவன் தோல்வியடைகிறான். அப்போது அவளைப் பற்றிய ரகசியம் ஒன்றையும் அறிகிறான். கொரியாவின் பூசன் துறைமுக நகரமே ஷேடோ நிழல் ஆகவும் இப்படத்தின் முதன்மைப் பாத்திரத்தின் பெயராகவும் இருக்கிறது- இப்படம் வன்முறை மரபானது மூன்று தலைமுறைகளைக் கடந்து இறங்கி வருவதை விவரிக்கிறது. ஒரு கொலைகாரத் தந்தையின் வாழ்க்கை வன்முறைக்கு அடிமையாக்கப் பட்ட மகன், 

வன்முறையால் பாதிக்கப்பட்டவர்கள் என ஒன்றோடொன்று பின்னிப் பிணைந்து படத்தின் எதிர்பாராத இறுதியை தருகிறது. இப்படம் கடந்த காலத்திற்கும் நிகழ்காலத்திற்குமாக நகரும் இப்படம், ஒரு ஆன்மாவை இழந்த வலிமிகுந்த குடும்பத்தின் வரலாற்றை ஆராய்கிறது. அதனால் சுய அழிவின் விதி தீராத சுமையைநோக்கி வழிநடத்துகிறது. 



மாலை 5.00 மணி


The Clearstream Affair/ L'enquête Dir.:Vincent Garenq Luxembourg|2014|106’ 


க்ளியர் ஸ்ட்ரீம் என்ற வங்கியின் மோசடிகளை வெளி உலகுக்கு வெளிப்படுத்தியதன் மூலம் பிரான்ஸின் நிதித் துறையில் பெரிய தாக்கத்தை ஏற்படுத்தியவர் பத்திரிகையாளர் டெனிஸ் ராபர்ட். ஒரு நீதிபதியுடன் சேர்ந்து ஊழலுக்கு எதிரான போராட்டத்தை துவக்குகிறார். அவர்கள் மேற்கொள்ளும் புலனாய்வு விசாரணை பிரான்ஸ் அரசின் அஸ்திவாரத்தையே அசைத்துப் பார்க்கிறது. 



மாலை 7.15 மணி


Blue Blood/ Sangue Azul/ Dir.:Lírio Ferreira Brazil | USA|2014|120’ 


22 வருடங்களுக்கு முன்னால், வறண்ட எரிமலைப் பிரதேசமாக இருந்த தெற்கு அட்லாண்டிக் பகுதியில், ஒன்பது வயது சிறுவன் ஒருவன் தன் சகோதரியிடம் இருந்து பிரிக்கப்படுகிறான். அவனின் தாய் நாட்டுக்காக தன் மகளை விடுத்து, அவனை மட்டும் அனுப்புகிறாள். பழைய சர்க்கஸ் ஒன்றில் பணிபுரியும் காலேப் என்பவனுடன், அச்சிறுவன் அனுப்பப்படுகிறான். 

சிறுவனை கலை மற்றும் அமானுஷ்யம் நிறைந்த வேலைகளைச் செய்யச் சொல்லிக் கட்டாயப்படுத்துகிறான் காலேப். அங்கிருந்த முன்னாள் தீவுக்காரன், சில சமயங்களில் ஸோலா என்னும் புல்லட் மனிதனாகிவிடுகிறான். ஸோலாவும், சர்க்கஸும் திரும்ப வரும்போது, BLUE BLOOD தொடங்குகிறது. தீவுக்குள் ஒரு தீவு உருவாகிறது. 

அத்தீவின் அழகனான ஸோலா, தனித்தே வாழ்கிறான். எல்லோரையும் தன் வசப்படுத்தினாலும், அவனால் யாரையுமே விரும்ப முடியவில்லை. அதனால் தனிமையே அவனுக்குத் துணையாகிறது. 


</description>
</news>
