<news>
<headline>சென்னை சர்வதேச பட விழா | ஆர்கேவி ஸ்டூடியோ | 10.1.2016 படங்களின் அறிமுகப் பார்வை</headline>
<description>

சர்வதேச பட விழாவில் ஞாயிறு அன்று ஆர்கேவி திரைப்படம் மற்றும் தொலைக்காட்சி கல்லூரி அரங்கம் திரையிடப்படும் படங்களில் அறிமுகக் குறிப்புகள் இவை 



ஒரு மூதாட்டி சிறையிலிருந்து விடுதலை ஆகிறாள். வெளியே வந்ததும் தனது இரு மகன்களைத் தேடுகிறாள். தனது மகன்களைப் பற்றி ஒரு பிரைவேட் உளவுத்துறையின் மூலம் தேடச் சொல்கிறாள். அதன்மூலம் அவர்கள் இருவரும் திருமணம் ஆகியுள்ளதை அறிந்து கொள்ளமுடிகிறது. 

இருந்தபோதிலும் இரு மகன்களையும் இழிவான ஒன்றுதான் அவர்களை வழிநடத்த மிக வித்தியாசமான வாழ்க்கையை அவர்கள் வாழ்வதை அவள் அறிகிறாள். மனத் தளர்வுற்று அவர்கள் நிலைக்காக வருந்துகிறாள். அதையடுத்து ஒரு தொலைக்காட்சி நிகழ்ச்சித் தயாரிப்பாளர்களை சந்திக்கிறாள். அவர்களுடன் பேசி தான் ஆற்றமுடியும் பங்களிப்பைப் பற்றி பேசுகிறாள். 

அவளது திறமைக்கு தொலைக்காட்சிகளின் வழியே புகழ் கிடைக்கிறது. இதனோடு அவளது கடந்தகாலமும் பின்தொடர்கிறது. அவள் யார்? கடந்த காலத்தில் அவளுக்கு என்ன நடந்தது? தன் மகன்களை அவள் எப்படி மீட்கிறாள்.... ஒரு சுவாரஸ்யமான திரைக்கதை.



இத்திரைப்படம் இரு தனிக்கதைகளை உள்ளடக்கியது. இரு கதைகளும் ஆணாதிக்கமிக்க இந்த சமுதாயத்தில் பெண்களுக்கு இழைக்கப்படும் அநீதியை சித்தரிக்கிறது. இரு கதைகளின் நாயகிகளும் தங்கள் கணவர்களால் படும் துன்பங்களை ஒரு எல்லைக்கு மேல் தாங்க முடியாமல் தங்களுக்கான வாழ்க்கைப் பாதையைத் துணிவுடன் தேர்ந்தெடுக்கின்றனர். கே. பாலசந்தர் இயக்கியுள்ள இத் திரைப்படத்தில் யாமினி, வைஷ்ணவி, சூர்யா, கணேஷ், குமரேஷ் நடித்துள்ளனர்




17 வயதான எஃபி ப்ரீஸ்ட், வயதான பேரோன் வோன் இன்ஸ்டெட்டனைத் திருமணம் செய்துகொள்கிறாள். திருமணம் முடிந்து ஒர் வீட்டுக்குக் குடிபோகும் எஃபி, அங்கே பேய் இருப்பதாக நம்புகிறாள். ஆன்னி என்னும் குழந்தைக்குத் தாயாகும் எஃபி, ரோஸ்விதா என்னும் கத்தோலிக்க கிறிஸ்தவப் பெண்ணை வேலைக்கு அமர்த்துகிறாள். தன் கணவன் வேலைக்குப் போனதும், சும்மா இருக்கப் பிடிக்காமல் மேஜர் கிராம்பஸ் என்பவருடன் நடை, குதிரை பயணம் மேற்கொள்கிறாள். கணவன் வோனுக்குப் பதவி உயர்வு கிடைக்க, அந்தக் குடும்பம் பெர்லினுக்குக் குடிபெயர்கிறது. ஆறு வருடங்களுக்குப் பிறகு வோன், எஃபிக்கு மேஜர் கிராம்பஸிடம் இருந்து வந்த கடிதங்களைக் கொடுக்கிறான். அதில் இருவருக்குமான உறவு பற்றிக் கூறப்பட்டிருக்கிறது. அதை அறிந்த வோன், எஃபியை வீட்டை விட்டு வெளியேற்ற முயற்சிக்கிறான்.





அஷினுக்கு ஜிம்னாஸ்டிக்ஸ் என்றால் பிடிக்கும். சிறுவயதிலிருந்து அதில் பயிற்சி மேற்கொள்பவனுக்கு வளர்ந்த பின்னும் அதுவே முதல் காதலாக இருக்கிறது. ஆனால் அஷினின் அம்மா ஜிம்னாஸ்டிக்ஸை வெறுக்கிறாள். அஷின் குடும்பத் தொழிலை செய்ய வேண்டும் என்று நினைக்கிறார். தனது உயிர் நண்பண் பிக்கல்ஸுடன் ஊர் சுற்றும் அஷின், தாய்பே நகரத்துக்கு செல்கிறான். அங்கே தனது நண்பனுடன் ரவுடியைப் போல் வாழும் அஷின், கிடைக்கும் நேரத்திலெல்லாம் ஜிம்னாஸ்டிக்ஸையும் தொடர்கிறான். ஒரு தருணத்தில் தனது ஊருக்கே திரும்ப நினைக்கும் அஷினின் வாழ்க்கையில் நடந்தது என்ன. அவன் எப்படி ஜிம்னாஸ்டிக்ஸ் பயிற்சியில் பதக்கம் வெல்கிறான் என்பதே மீதிக் கதை. 


டெஹ்ரானின் காலை செய்தித்தாள் ஒன்று ஒரு இடத்தில் பெரிய மக்கள் கூட்டத்தை ஒன்றாக கூட்டுகிறது. பொதுமக்களின் ஒரு முக்கியப் பிரச்சனைக்கு இதுதான் தீர்வு காணவே அப்பத்திரிகை இவ்வாறு செய்தது. இதற்காக தனது நாளிதழில் விளம்பரம் கொடுத்தது. அதன்அடிப்படையில் நகரின் முக்கிய இடத்தில் மக்கள் வந்து குழுமிவிட்டார்கள். ஆனால் இதனால் சட்டம் ஒழுங்குப் பிரச்சனை ஏற்படும் என உள்ளூர் போலீஸ் கருதியது. எனவே இந்த சூழ்நிலையை கட்டுக்குள் கொண்டுவரவும் மக்களை கலைந்துசெல்லவும் போலீஸ் விரும்பினர். அனைவரையும் கலைந்துபோக செய்தனர். எனினும் இரு பெண்கள் இக்கூட்டத்தின் நடுவே மாட்டிக்கொண்டு ஆய்வறிக்கை தரமுடியாமல் திண்டாடுகின்றனர்.
</description>
</news>
