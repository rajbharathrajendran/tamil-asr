<news>
<headline>சென்னை சர்வதேச பட விழா | ரஷ்ய கலாச்சார மையம் | 7.1.2016 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் வியாழன் அன்று ரஷ்ய கலாச்சார மைய அரங்கில் திரையிடப்படும் படங்களில் அறிமுகக் குறிப்புகள் இவை



உடல்நலம் குன்றிய மகளுக்கு ஒரு கடைசி ஆசை. மேஜிக்கல் கேர்ள் யோகிகோ எனும் ஜப்பானிய கார்ட்டூனில் இடம்பெறும் விலை அதிகமான தேவதை ஆடைக்காக அவள் ஏங்குகிறாள். அதை வாங்கித்தந்து தனது மகளின் ஆசையை நிறைவேற்ற வேண்டும் என ஆற்றமுடியாத துயரத்தில் மூழ்குகிறான் லூயிஸ். வேலையற்ற, எந்த வருமான வாய்ப்பும் இல்லாத, கண்மூடித்தனமாக வருத்தப்படும் அழகான, மனதளவில் பாதிக்கப்பட்ட பார்பராவை அவள் பாதைகளைக் கடக்கும்போது, லூயிஸ் பணம் மிரட்டி பறிப்பதற்க்கு முயல்கிறான். மகளின் தேவதை ஆடை அணியும் ஆசை நிறைவேறியதா? 




பணம், அதிகாரம் என்று வரும்போது காவல்துறை, ரவுடிகளின் துணை கொண்ட நிழல் உலக வியாபாரிகள் எல்லோரும் ஒன்றாகச் சேர்ந்துவிடும் யதார்த்தத்தைத் திரைக்கதை துல்லியமாகக் காட்டிவிடுகிறது. இந்தக் கூட்டணியைத் தனிநபர்களால் எதிர்கொள்ளவே முடியாது என்பதை உணர்த்தி விடுவதில் படம் நிஜ உலகுக்கு நெருக்கமாக வந்து நிற்கிறது. தமிழ்த் திரைப்படங்கள் பொதுவாக நாயக பிம்பத்தைத் தூக்கிப் பிடிக்கும் இடங்களில் துளியும் சமரசமின்றி யதார்த்தத்துக்கு அழுத்தம் கொடுத்திருக்கிறது. 




சார்லஸ், ஷஃபீக், கார்த்திகா ஆகிய மூவரின் வாழ்க்கையைச் சுற்றி வரும் படம் சி.எஸ்.கே. சென்னை சூப்பர் கிங்ஸில் இடம்பெற ஆசைப்படுகிறான் சார்லஸ். ஆனால் அவனின் காதலி கார்த்திகாவுக்காக தனது லட்சியத்தை விட்டுவிட நேர்கிறது. இதற்கிடையே மூன்றாவது நாயகனான ஷஃபீக், வைரத் திருட்டில் ஈடுபட்டு, காவல்துறையால் துரத்தப்படுகிறான். போலீசிடம் இருந்து தப்பிப்பதற்காக, சென்னையை நோக்கிப் பயணிக்கும் கார்த்திகா பல்வேறு சிக்கல்களில் மாட்டிக்கொள்கிறாள். அழகான த்ரில்லர் கதையான சி.எஸ்.கே.வின் பலம் அதன் இசையும், பாடல்களும். 






கர்நாடக இசை மேதையான சிவக்குமார் தனது கச்சேரிப் பயணத்தில் சுகாசினியைச் சந்திக்கின்றார். சுகாசினியும் அவருக்குச் சவாலாக கர்நாடக இசையினை அனைத்து மக்களுக்கும் சென்றடையும் வகையில் தமிழிலும் பாட வேண்டுகின்றார். இக்கூற்றினை கோபத்துடன் நோக்கிய சிவக்குமார் பின்னர் சுகாசினையையே பாடவும் அனுமதிக்கின்றார். சிவக்குமார் பின்னர் சுகாசினியைக் காதல் கொள்ளவும் தொடங்குகின்றார். இதனால் அவரது குடும்பத்தில் சிக்கல் உருவாகிறது. பாடலுக்கு முக்கியத்துவம் தந்து இயக்குநர் சிகரம் உருவாக்கிய இப்படத்தின்மூலம் சிறந்த நடிகையாக சுஹாசினியும், சிறந்த இசையமைப்பாளராக இளையராஜாவும், சிறந்த பின்னணிப் பாடகியாக சித்ராவும் தேசிய விருதுகளைப் பெற்றனர். </description>
</news>
