<news>
<headline>சென்னை சர்வதேச பட விழா | உட்லண்ஸ் சிம்பொனி| 12.1.2016 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் செவ்வாய்க்கிழமை உட்லண்ஸ் சிம்பொனி திரையரங்கில் திரையிடப்படும் படங்களில் அறிமுகக் குறிப்புகள் இவை » 

காலை 11 மணி


Nachom-Ia Kumpasar/ Dir.: Bardroy Barretto Konkani|2015|156’ 


ஜாஸ் இசைக்கலைஞர்களின் வாழ்வை சொல்லும் படம். இளம் பாடகர் லோர்னா கார்டீரோ மற்றும் இசை வழிகாட்டி செரீஸ் பெர்ரி ஆகியோரிடம் கோவன் என்ற பெண்ணுக்கு உள்ள கசப்பும் இனிப்புமான வாழ்வியலை படம் அசைபோடுகிறது. 60களில் மும்பையில் உள்ள ஜாஸ் இசை கிளப்புகளின் வழியே நடைபெறும் பல்வேறு சம்பவங்கள் பின்னிப் பிணைந்து வருகிறது. கோவாவில் காலூன்றிய போர்த்துகீசிய செல்வாக்கின் வழியே ஜாஸ் இசையின் ஒலிவடிவங்களை 60 70களில் மும்பையில் தயாரான இந்திப் படங்களில் தந்த கோவாவின் புகழ்பெறாத திறமைமிக்க இசைக்கலைஞர்களுக்கான அஞ்சலியாக இப்படம் அமைந்துள்ளது. லண்டனில் நடைபெற்ற இந்திய திரைப்படவிழாவில் பார்வையாளர் விருதுபெற்ற படம். 



மதியம் 2.30 மணி


The Marriage of Maria Braun/ Die Ehe der Maria Braun / Dir.:Rainer Werner Fassbinder Germany|1979|120’


இரண்டாம் உலகப்போரின் முடிவில் மரியா என்பவள், ஹெர்மேனைத் திருமணம் செய்துகொள்கிறாள். போருக்குச் செல்லும் ஹெர்மேன் போர் முடிந்தும் வீடு திரும்பவில்லை. ஹெர்மேன் இறந்துவிட்டதாகக் கருதும் மரியா, மது விடுதி ஒன்றில் வேலை பார்க்கத் தொடங்குகிறாள். அங்கே அமெரிக்க வீரனான பில் என்பவனைச் சந்திக்கிறாள். அவர்கள் இருவருக்கும் இடையில் தொடங்கும் உறவு, ஹெர்மேன் உயிருடன் திரும்ப வந்தவுடன் முடிவடைகிறது. 

இரண்டு ஆண்களுக்கிடையே ஏற்படும் கைகலப்பின்போது, மரியா பில்லைக் கொன்றுவிடுகிறாள். ஹெர்மேன் பழியை ஏற்றுச் சிறைக்குச் செல்ல, மரியாவுக்குத் திரும்பவும் தனிமையே துணையாகிறது. 

மாலை 5.00 மணி


Anwar Ka Ajab Kissa/ Dir.: Buddhadeb Dasgupta Hindi|2015|122’ 


சிறந்த வங்காள மொழி இயக்குநர் புத்த தேவ் தாஸ்குப்தாவும் இந்தியின் யதார்த்த நாயகன் நவாசுதீன் சித்திக்கும் இணைந்து பணியாற்றிய படம். இது ஒரு துப்பறியும் கதை அல்ல. மாறாக துப்பறிபவனைப் பற்றிய கதை. அவன் தன்னையே அறிய புறப்படுகிறான். இந்த நவீன உலகத்தில் அவனுக்கு நிறையப் பிரச்சனைகள். அவர் தங்கியிருக்கும் இடம், அவனுடைய காதலி எல்லாமே அவனுக்கு கசப்பைத் தருகிறது. அவருக்கு உண்மையான நண்பனாக ஒரு நாய் மட்டுமே அவனுடன் இருக்கிறது. 



மாலை 7.30 மணி


The Final Lesson / La dernière leçon / Dir.:Pascale Pouzadoux France |2015|105’ 


92 வயதான மாடலெய்னியைப் பற்றிய கதை. தனது 92 வயது பிறந்த நாள் விழாவில் தனது இறுதிகட்டத்தைப் பற்றி அவரே அறிவிக்கிறார். இது எல்லோருக்கும் அதிர்ச்சியாக இருக்கிறது. ஆனால் மகிழ்ச்சிகரமான வாழ்விலிருந்து அப்படியே உலகை விட்டு சென்றுவிட வேண்டுமென்பது அவரது திட்டம். இதற்கு அவரது மகள் டயானெவும் சம்மதிக்கிறாள். அவளது திட்டத்திற்கு ஒத்துழைக்கிறாள். சாவைத் தேடும் அவலத்தை வேடிக்கையாக்குகிறார். தன் தாயின் முற்றிலும் சுயநல தவறான வழிசெல்லும் போக்கை உணர்கிறார் மாடலெய்னி மகன்.. எந்த நோயுமில்லை. எதற்கு சாக வேண்டும். நோவெல்லா சாட்டெலெட்டின் நாவலை அடிப்படையாக உருவாக்கப்பட்டுள்ளது. கடைசி பாடம். நிலையான உண்மையை பயனுள்ளதை இறுதியாக வெளிப்படுவதையெல்லாம் அழகாக பேசுகிறது. மார்த்தா வில்லாங்கோ மற்றும் சாண்ட்ரினே பொனாரே ஆகிய இரு நடிகைகளும் இதயப்பூர்வமாக பங்களித்துள்ளனர் 


</description>
</news>
