<news>
<headline>ஆசை பரிந்துரை - 09/01/16</headline>
<description>

Masaan Dir.: Neeraj Ghaywan Hindi|2015|109’ 

உட்லண்ஸ் சிம்பொனி காலை 11 மணி


கேன்ஸ் திரைப்படவிழாவில் இருபிரிவுகளில் விருதுபெற்ற ஒரே இந்திய திரைப்படம். கங்கையின் இரு கரைகளிலும் நடைபெறும் இரு வெவ்வேறு காதல் கதைகள். முதல் கதை கதையில் ஆற்றங்கரையில் சடங்குப்பொருள்கள் விற்கும் சிறு கடை நடத்திவரும் ஒருவரின் மகளைப் பற்றியது. மகள் ஈடுபட்ட தவறான சம்பவத்திற்காகவும் அப்போது நேர்ந்த காதலன் மரணத்திற்காகவும் அப்பெண்ணின் தந்தையை அடிக்கடி மிரட்டி பணம் பறிக்கிறார் உள்ளூர் போலீஸ் அதிகாரி. இதனால் ஏற்கெனவே சிரமத்தில் உள்ள அக்குடும்பம் மேலும் சிக்கல்களையும் துயரத்தையும் சந்திக்கிறது. மகள் மீது வெறுப்பை வளர்த்துக்கொள்ளும் தந்தையிடமிருந்து மகள் பிரிந்து படிக்கவும் வேலை பார்க்கவும் வேறு நகரத்திற்கு இடம்பெயர ஆற்றின் இன்னொரு கரைக்கு சென்று அங்கிருந்து வேறொரு கரைக்குப் புறப்பட தயாராக ஆற்றின் படிக்கட்டில் அமர்ந்து காதலன் வழங்கிய பரிசுப்பொருளை ஆற்றில் போட்டுவிட்டு அமர்ந்திருப்பாள்.


அதேபோல கங்கையின் இன்னொரு கரையில் நடக்கும் காதல் கதை. அதுவும் தோல்வியில் முடிய காதலித்தவள் தற்கொலை செய்துகொள்கிறாள். தற்செயலாக அவளது பிணத்தை அவனே கங்கை ஆற்றங்கரையில் எரிக்கும் நிலை ஏற்படும் சடலத்தின் முகத்தைப் பார்த்துக் கதகிறான் காதலன். அவனும் துயரத்தை ஆற்றமுடியாமல் ஒருநாள் அங்கிருந்து புறப்பட்டுவிட தீர்மானித்து பயணப்பையை எடுத்துக்கொண்டு ஆற்றின் படிக்கட்டில் வந்து அமர்கிறான்.


---------------------------------------------------------


Mountains may Depart |Dir.:Jia Zhang-Ke China|2015|120’ 

உட்லண்ஸ் மதியம் 2.00 மணி


கேன்ஸ் திரைப்படவிழாவில் போட்டிக்குத் தேர்வான படம் இது. சீனா, 1999களின் இறுதி. டாயோ, ஃபென்யாங்கைச் சேர்ந்த ஒரு இளம் பெண், தனது இரண்டு குழந்தைப் பருவ நண்பர்களான ஸாங் மற்றும் லியாங் ஆகியோரை காதலிக்கிறாள். ஸாங்கிற்கு சொந்தமாக ஒரு பெட்ரோல் பங்க் உள்ளது. அவனுடைய எதிர்காலம் நம்பிக்கைக்குரிய ஒன்றுதான். லியாங் நிலக்கரி சுரங்கத்தில் வேலை செய்கிறான். தன்னுடைய காதல் இதயத்தை இரண்டு மனிதர்களுக்காக பிரித்துக் கொடுக்கிறாள். டாயோ, தனது விதியை நிர்ணயிப்பதற்கும் எதிர்காலக் குழந்தையான டாலருக்காகவும் இதில் ஒன்றை தேர்வு செய்தாக வேண்டும். ஆழமாக மாறிக்கொண்டிருக்கும் சீனாவுக்கும் உறுதியான சிறந்த வாழ்க்கைக்கு உத்தரவாதமான ஆஸ்திரேலியாவுக்கும் இடையே ஊடாடும் நம்பிக்கை, காதல் என ஏமாற்றமிகுந்த இந்த கதாபாத்திரங்கள் எதிர்கொள்ளப்போகும் தங்களது தலைவிதிகளை அழகாக பேசுகிறது இத்திரைப்படம்.


---------------------------------------------------------


The Forbidden Room| A tiltott szoba Dir.: Guy Maddin & Evan Johnson UK|2015|130’ 

உட்லண்ஸ் காலை 4.30 மணி 


பெர்லின் திரைப்பட விழா,சூடான்ஸ் உலகப்படவிழா, டொண்டா திரைப்பட விழா, நியூயார்க் திரைப்படவிழாக்களில் தேர்வான படம். தண்ணீருக்கடியில் பல மாதங்கள் மாட்டிக் கொண்டுள்ள ஒரு நீர்மூழ்கிக் கப்பலில் மர்மமான முறையில் ஒரு விறகு வெட்டுபவன் தோன்றுகிறான். கப்பலில் இருப்பவர்கள் பயத்தில் அந்த கப்பலிலிருந்து தப்பிக்க பார்க்கின்றனர்.


---------------------------------------------------------


Dora or the Sexual Neuroses of Our Parents |Dora oder Die sexuellen Neurosen unserer Eltern Dir.:Stina Werenfels Germany|2015|90’


ஐநாக்ஸ் 3, மதியம் 2.30 மணி


மன நலம் குன்றிய 18வயது மகள் டோராவுக்கு இதுவரை வழங்கப்பட்டுவந்த மருத்துவ நடவடிக்கைகளை அவளது தாய் நிறுத்த முடிவு செய்கிறார். இது ஆழ்ந்த தூக்கத்திலிருக்கும் டோராவை விழித்துக்கொள்ளச்செய்யும் ஒரு முயற்சியே. டோராவும் தனது இளவயது உடலின் தன்மையை புரிந்துகொள்கிறாள். தனக்கான உணர்ச்சிகளை அறிகிறாள். கடைசியில் பாலியல் ரீதியான உணர்வுகள் கூட அவளை விழிப்படைய வைக்கின்றன. வேலைக்குச் சென்ற இடத்தில் மனசுக்கு நெருக்கமாக ஒருவனை உணர்கிறாள். அவனுடன் அவளுக்கான நெருக்கம் மனசையும் கடந்து வளர்கிறது. அவளுடைய விழிப்புணர்வு பெற்றோரையே திகைப்படையச் செய்கிறது. ஆஸ்கர் விருதுக்காக சிறந்த வெளிநாட்டுப் படப் பிரிவில் பரிந்துரைக்கப்பட்ட படம்.


-------------------------------------------------------------------------------------------


Mulan: Rise of a Warrior|Hua Mulan Dir.:Jingle MA China|2009|114’ 

ஆர்கேவி திரைப்படம் மற்றும் தொலைக்காட்சி கல்லூரி அரங்கம், மாலை 7.15 மணி


கி.பி. 450-ம் ஆண்டு. சீனாவின் ராஜவம்சம் இரக்கமில்லாத ரூரன் பழங்குடியினரால் தொடர்ந்து தாக்கப்படுகிறது. பாதுகாப்பு அச்சுறுத்தல் காரணமாக சீன ராணுவம் நாடுதழுவிய வரைவு ஒன்றை ஏற்படுத்துகிறது. இதில் ஓய்வுபெற்ற வீரராக ஹூ ஹூ, தங்களுடைய நாட்டுக்காக உண்மையாகப் போராடும் வீரர்களைத் தேர்ந்தெடுக்குமாறு அரசிடம் சொல்கிறார். அவரின் இளைய மகளான முலன், தற்காப்புக் கலைகளில் சிறந்து விளங்குகிறாள். 

ஆனால் பெண் என்கிற காரணத்துக்காக, முலனால் ராணுவத்தில் பணியாற்ற முடியாமல் போகிறது. தன்னுடைய தந்தை துன்பப்படுவதைச் சகிக்க முடியாத முலன், ஆணைப் போல உடையணிந்து தன் தந்தையைப் போல ராணுவத்துக்குச் செல்கிறாள். கடுமையான ராணுவப் பயிற்சியில், தன்னுடைய வீரத்தையும், தைரியத்தையும் நிரூபிக்கிறாள். மற்றவர்களுக்கும் உதவுகிறாள். இதனால் வெண்டாய் என்னும் துணைத் தளபதியின் கவனத்தை ஈர்க்கிறாள்
</description>
</news>
