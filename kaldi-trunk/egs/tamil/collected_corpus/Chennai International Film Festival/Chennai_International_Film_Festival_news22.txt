<news>
<headline>ஜனவரி 11-ல் என்ன படம் பார்க்கலாம்? - கார்த்திக் கிருஷ்ணா பரிந்துரைகள்</headline>
<description>

உட்லண்ஸ் காலை 11.30 மணி  

Pioneer Heroes/ Pionery-geroi Dir.:Natalya Kudryashova Russia| 2015| 116’ 


1987-ல் ஒலேகா நகரைச் சேர்ந்த கத்யாவும் ஆந்த்ரேயும் ஒரே பள்ளியில் ஒரே வகுப்பில் ஒன்றாகப் படித்தவர்கள். அவர்கள் இருவரும் ஒருங்கிணைந்த சோவியத் ரஷ்யாவுக்காக உயிரைக் கொடுக்க வேண்டும் என்ற எண்ணத்தை வளர்த்துக்கொண்டவர்கள். அவர்களின் பிற்கால வாழ்க்கையில் எல்லாமும் மாறிவிடுவதை இப்படம் காட்டுகிறது. 

30 வயதைத் தொடும் அவர்களில் காத்யா ஒரு நடிகையாக இருக்கிறாள். அவள் திருமணமான இளைஞனை காதலிக்கிறாள். ஆந்த்ரே ஒரு அரசியல் விமர்சகனாக இருக்கிறான். தன்னுடைய வேலைச்சுமையிலிருந்து விடுபட வீடியோ விளையாட்டை நாடுகிறான். அவர்கள் இப்போதுள்ள தங்கள் நாட்டில் காணும் உண்மை இயல்பு வேறாகயிருக்கிறது. பெர்லின் திரைப்பட விழாவில் பனோரமா பிரிவில் தேர்வான படம். 



உட்லண்ஸ் மாலை 7.00 மணி 


Embrace of the Serpent/ El abrazo de la serpiente Dir.: Ciro Guerra Colombia| 2015| 125’ 


இத்திரைப்படம் 1909 மற்றும் 1940 ஆகிய இரு காலகட்டத்தில் நடைபெறும் இரு கதைகளை கூறுகிறது.அமேசானிய மதகுருவும் அவரது பழங்குடி இனத்தில் கடைசியாக உயிர்பிழைத்திருப்பவருமான கரமகாத்தே பற்றிய இருவேறு காலகட்ட கதைகள் அவை. ஒரு ஜெர்மானிய விஞ்ஞானி, ஒரு அமெரிக்க விஞ்ஞானி ஆகிய இருவரோடு அவர் அமேசான் காடுகளில் யாக்ரூனா எனப்படும் ஒரு புனித முறை சிகிச்சை செய்யக்கூடிய அபூர்வ செடியைத் தேடி அலைகின்றனர். 40 வருடங்களுக்கு மேலாக அவரோடு களப்பணியாற்றிய இரு விஞ்ஞானிகள் தங்கள் நாட்குறிப்புகளைத் தழுவி எடுக்கப்பட்டது. சிறந்த வெளிநாட்டுப் படத்திற்கான பிரிவில் கொலம்பியாவிலிருந்து சென்று போட்டியிட்ட படம். 



உட்லண்ஸ் சிம்பொனி காலை 11 மணி


Song of the Horned/ Owl Dau Huduni Methai Dir.: Manju Borah Bodo| 2015| 78’


இந்தியாவின் வடகிழக்கு பகுதியில், கடந்த 35 ஆண்டுகளில், இதுவரை 40,000 மக்கள் மதக்கலவரங்களாலும், கிளர்ச்சியாலும் மாண்டுள்ளனர். இதில் பலர் அப்பாவிப் பொதுமக்கள். ரைமாலி, இளம் பெண், அவளுக்கு இதைப் பற்றிய விவரங்கள் தெரியும். அவள் பாலியல் பலாத்காரத்துக்கு ஆளானவள் வேறு. தனித்துவிடப்பட்ட ஒரு வீட்டில் இருக்கும் அவள், எப்படி பிரிவினையால் தூண்டப்பட்ட வன்முறை அவளது வாழ்க்கையையும், அவள் காதலனின் வாழ்க்கையையும், அவர்களது குடும்பத்தினரையும் பாதித்தது என்பதை நினைவுகூர்கிறாள். 

இரண்டாம் உலகப் போருக்குப் பிந்தைய, போடோ சமுதாயத்தின் நிலையை, அவர்கள் எதிர்கொள்ளும் சமுதாய மற்றும் அரசியல் ரீதியான பிரச்சினைகளை இந்தப் படம் பேசுகிறது. போடோ மக்களின் நம்பிக்கையின் படி, இறந்து போனவரது உடல் ஆந்தை வடிவில் திரும்ப வரும், மரத்தில் நின்று கூப்பிட்டுக் கொண்டே இருக்கும். 

படம் இந்த நம்பிக்கையை எடுத்துக் கொண்டு அதை சுவாரசியமாக உருவகப்படுத்துகிறது நடிகர்கள் இப்படத்தில் நடிக்க ஒப்புக்கொள்ளாததால் படத்தை இயக்கமுடியாமல் ஒருவருடத்துக்கும் மேலாக இயக்குநர் மஞ்சுபோரா தவித்து வந்தார். கனடாவில் நடைபெற்ற மான்ட்ரில் உலகத் திரைப்படவிழாவில் திரையிட தேர்வான இந்தியத் படம். 



கேஸினோ மதியம் 2.45 மணி


Panama/ Dir.: Pavle Vuckovic Serbia| 2015| 105’ 


கேன்ஸ் திரைப்பட விழாவில் சிறப்புத் திரையிடல் செய்யப்பட்ட படம். ஜோவன் சாதாரணமாக எந்த வேண்டுகோளும் இன்றி மாஜாவை டேட்டிங் அழைத்துச் செல்கிறான். ஆனால் அவளது மர்மமான மற்றும் நிழலான நடவடிக்கைகளால் அவன் தொந்தரவுக்குள்ளாகிறான். அதிலிருந்து அவளை பின்தொடர்வதும் அவள் தொடர்பான வீடியோக்களைக் கொண்டும் சமூக வலைத்தளங்களிலும் அவள் இன்னொரு வாழ்க்கையை கண்காணிக்கிறான். பொய், அகங்காரம், பொறாமை மற்றும் செக்ஸ் போன்ற வலைகளில் சிக்கி தன்னை இழக்கும் ஜோவன், அவள் யார் என்று தீவிரமாக புரிந்துகொள்ள முயற்சிக்கிறான். இன்றுள்ள இளைய தலைமுறையினரின் வாழ்நிலையும் மனநிலையும் சொல்லும் படம். 



ஐநாக்ஸ் 2 காலை 10.15 மணி


Wondrous Boccaccio/ Maraviglioso Boccaccio Dir.: Paolo Taviani & Vittorio Taviani Italy| 2015| 115’


கேன்ஸ் திரைப்பட விழாவில் பாம் டி ஓர் விருதுபெற்ற படம். ஃப்ளோரன்ஸ், 13வது நூற்றாண்டு. பிளேக் தொற்றுநோய் பரவி 'பிளாக் டெத்' உயிரிழப்புகள் அதிகமாக ஏற்பட்ட காலம் அது. மூன்று இளைஞர் மற்றும் ஏழு இளம்பெண்கள் ஆக பத்து பேர் நாட்டில் பயங்கரமான விளைவுகளை ஏற்படுத்தும் பிளேக் நோய்த் தொற்றும் பகுதிகளிலிருந்து முற்றிலுமாக வெளியேறிவிட தீர்மானிப்பார்கள். நேரத்தை போக்குவதற்காக ஒவ்வொரு குழந்தையும் ஒரு குறிப்பிட்ட கதையைச் சொல்ல வேண்டும். ஆனால் அந்தக் கதைகள் எவ்வாறு வேறுபட்ட கதைகளாக இருக்கவேண்டும் என்பது விஷயமில்லை. அவை யனைத்தும் ஒன்றைமட்டும் அடிப்படையாகக் கொண்டிருக்கவேண்டும். அது காதல். எண்ணற்ற உறுதியற்ற தன்மைகள் கொண்ட அந்தக் கடினமான வயதில் பாத்திரங்களை விவரிக்க காதல் ஒரு நல்ல விஷயம்தான். 


</description>
</news>
