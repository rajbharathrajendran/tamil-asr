<news>
<headline>சென்னை சர்வதேச பட விழா | ஐநாக்ஸ் 2| 7.1.2016 படங்களின் அறிமுகப் பார்வை</headline>
<description>

சென்னை 13-வது சர்வதேச பட விழாவில் வியாழக்கிழமை ஐநாக்ஸ் 2 அரங்கில் திரையிடப்படும் படங்களில் அறிமுகக் குறிப்புகள் இவை » 

பெரிய மாற்றத்தின் விளிம்பில் இருக்கு நகரத்தில், தனியாக உருவாக்கப்பட்ட ஒரு சமுதாயத்தின் குடியிருப்பில் 11 வயது அலெக்ஸாண்டர் வாழ்கிறான். அங்கு அவனைப் போல பல குழந்தைகளும், பெரியவர்களும் இருக்க அவர்களுக்கு க்ரேகோரி என்பவன் தலைவனாக இருக்கிறான். க்ரேகோரி, வாழ்வாதாரத்தை பெருக்குவது, காய்கறிகள் வளர்ப்பது , சமுதாயத்துடன் இணக்காமக இருப்பது, கொலை செய்வது என பல விதங்களில் அந்த குழந்தைகளை பயிற்றுவிக்கிறான். 





18 வயது செங் வெய், கல்லூரி வாழ்க்கையில் காலடி எடுத்து வைக்கிறாள். அதற்கு முன்னால் தான் பார்த்திராத புதிய உலகினுள் நுழைவது போல அவளுக்குத் தோன்றுகிறது. அவளுக்குத் தெரிந்திருக்காத புதிய உறவுகள்; குழப்பத்தை ஏற்படுத்தும் புதிய காதல் அவளின் வாழ்க்கையில் நுழைகிறது. அவளின் அறை நண்பரோடு புதியதொரு வாழ்க்கைப் பல்கலைக்கழகத்துக்குள் நுழைகிறாள். அது அவள் நினைத்த அளவுக்கு அத்தனை எளிதாக இருக்கவில்லை. 





ஐரோப்பா 1990, பெர்லின் சுவர் தகர்க்கப்பட்டது. கிழக்கு ஜெர்மனி உதயமானது, அதன்பின்னர் காதரீன், இப்போதும் அவள் நார்வேயில் கடந்த 20 ஆண்டுகளாக வாழ்ந்துவருகிறாள். அவள் ஒரு போர்க்குழந்தை. ஒரு நார்வே பெண்ணுக்கும் ஜெர்மன் நாஸி ராணுவ வீரனுக்கும் இரண்டாம் உலகப் போர் சமயத்தில் பிறந்தவள். காதரீன் தன் தாயோடும், தந்தையோடும் மகள் மற்றும் பேத்தியோடும் ஒரு மகிழ்ச்சியான குடும்ப வாழ்க்கையை வாழ்ந்து வந்தாள். 

ஆனால் வழக்கறிஞர் போர்க் குழந்தைகள் சார்பில், அவர்களை நார்வே நாட்டுக்கு எதிராக விசாரணை சாட்சி சொல்ல அழைக்கப்படுகிறார்கள். ஆனால் அவளும் அவள் தாயும் சாட்சிசொல்ல மறுத்துவிடுகிறார்கள். தற்போது காதரீனுக்கும் அவளது கணவருக்குமிடையே பிரச்சனை வருகிறது. அவர்கள் இதுநாள்வரை ஒன்றாக வாழ்ந்து வந்தனர், அது பொய்யை அடிப்படையாகக் கொண்டதா? படிப்படியாக தன் வாழ்வின் மறைவுத் திரையை விலக்கி ரகசியங்களை வெளியிடுகிறாள். 




40 வருடங்கள் ஒருவரோடு ஒருவர் பேசிக்கொள்ளாத சகோதரர்கள், கும்மியும் கிட்டியும் குடும்ப சொத்தான ஆட்டு மந்தையை வெற்றிகரமாக நடத்தி வருகின்றனர். கிட்டியின் ஆட்டுக்கு மோசமான நோய் ஒன்று வரும்போது உள்ளூர் மக்கள் பீதியடைகின்றனர். நோய் பரவக் கூடாது என்பதால் அதிகாரிகள் அனைத்து மிருகங்களையும் கொல்ல முடிவெடுக்கின்றனர். அந்த நிலையில் தங்களது மந்தையையும், ஊரின் மற்றவர்களது மிருகங்களையும் காப்பாற்றா கும்மி கிட்டி என்ன முயற்சி செய்கிறார்கள் என்பதே ராம்ஸ். 



டேவிட், தீராத நோயுடன் சாகக் கிடக்கும் நோயளிகளுக்கு செவிலியராக இருக்கிறான். தனது தொழிலில் அர்ப்பணிப்புடன் இருக்கும் டேவிட் தனது நோயாளிகளுடன் நெருக்கமான உறவை வளர்த்துக் கொள்கிறான். ஆனால் பணியைத் தாண்டி அவன் தனியாக, வினோதமான வாழ்க்கையை வாழ்கிறான். 


</description>
</news>
