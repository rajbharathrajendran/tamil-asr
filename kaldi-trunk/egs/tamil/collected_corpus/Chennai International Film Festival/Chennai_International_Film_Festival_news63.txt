<news>
<headline>CIFF13: ஜன. 7-ல் என்ன படம் பார்க்கலாம்? - பால்நிலவன் பரிந்துரைகள்</headline>
<description>

Aferim | Aferim Dir.:Radu Jude Romania | Bulgaria | Czech Republic | France: |2015|108’ 

உட்லண்ஸ் மாலை 7.00 மணி


கிழக்கு ஐரோப்பா, 1835 ரோமானியாவின் வாலாச்சாப் பகுதி. அதன் மத்திய தரிசு நிலப் பகுதியில் குதிரைகளில் சவாரி செய்தபடி இருவர் வருகிறார்கள். அவர்கள் போலீஸ்கார கோஸ்டான்டினும் அவரது மகனும்தான். இருவரும் ஒரு ஜிப்ஸி அடிமையைத் தேடி வருகிறார்கள். காடு மலையெல்லாம் தேடி அலைகிறார்கள். தனது பிரபுவிடமிருந்து தப்பித்து ஓடிவந்த அந்த ஜிப்ஸியை ஒருவழியாகக் கண்டுபிடித்து அழைத்துச் செல்கிறார்கள். 

அதேநேரம் சூழ்நிலைக்கு தகுந்த மாதிரி கோஸ்டான்டின் சொல்லும் கருத்துக்கள் அனைத்தும் மகனுக்கு சிரிப்பை வரவழைக்கின்றன. அதில் நீதியும் இருக்கும், அதேநேரம் யாரையும் நோகடிக்காதது என்பதோடு உலகைப் பற்றிய ஒரு தெளிவான பார்வை கிடைக்கிறது. 

துருக்கியர், ரஷ்யர்கள், கிறித்தவர்கள் மற்றும் யூதர்கள், ரோமானியர்கள் மற்றும் ஹங்கேரியர்கள் என வெவ்வேறு தேசிய இன மக்களையும் வித்தியாசமான நம்பிக்கைகள் கொண்டவர்களையும் அவர்கள் எதிர்கொள்கிறார்கள். 



Lamb | Dir.:Yared Zeleke Ethiopia|2015|94’ 

ஆர்கேவி திரைப்படம் மற்றும் தொலைக்காட்சி கல்லூரி அரங்கம் மதியம் 2.45 மணி




இப்ராய்ம் ஒரு இளம் எதியோப்பியன். மலைமுகட்டு வீட்டில் அவனது தந்தை அவனைவிட்டு போய்விட அவனிடமிருந்து பிரிக்கமுடியாத ஆடு மட்டும் அவனோடு வசிக்கிறது. வறட்சியின் பிடியில் சிக்கிய தாயகத்தில் இருந்து வந்த அவனது உறவினர்கள் அவனை வந்துப் பார்க்கும்போதும் அவனுடைய ஆடு அவனிடமிருந்து பிரிக்கமுடியாதவை என்பதைக் காண்கிறார்கள். எப்ராய்ம் நல்ல வளர்ப்பில் வளர்ந்தவனல்ல. ஆனால் அவனிடம் நிறைய திறமைகள் மறைந்து கிடக்கின்றன. அவன் ஒரு சிறந்த சமையல்காரன். இந்த புதிய கிராமமம் தன்னை நிராகரித்ததை நினைத்து வருந்துவதோடு அவனுக்கு துன்பம் மட்டுமே தந்த பழைய கிராமத்து சிந்தனையும் அவனுக்கு வருகிறது. ஒருநாள் அவனது மாமா, அடுத்த பண்டிகை தினத்தில் அவனது ஆட்டை தியாகம் செய்யவேண்டுமென கூறுகிறார். எனினும், அன்று அந்த இளம் சிறுவன், தோழமைமிக்க இந்த ஆட்டைக் காக்க எதுவேண்டுமானாலும் செய்யத் தயார் என நினைத்தபடியே வீடு திரும்புகிறான். 



Two Lives| ZWEI LEBEN Dir.:Georg Maas Germany|2014|97’ 

ஐநாக்ஸ் 2 / மதியம் 2.45 மணி




ஐரோப்பா 1990, பெர்லின் சுவர் தகர்க்கப்பட்டது. கிழக்கு ஜெர்மனி உதயமானது, காதரீன், இப்போதும் அவள் நார்வேயில் கடந்த 20 ஆண்டுகளாக வாழ்ந்துவருகிறாள். அவள் ஒரு போர்க்குழந்தை. ஒரு நார்வே பெண்ணுக்கும் ஜெர்மன் நாஸி ராணுவ வீரனுக்கும் இரண்டாம் உலகப் போர் சமயத்தில் பிறந்தவள். காதரீன் தன் தாயோடும், தந்தையோடும் மகள் மற்றும் பேத்தியோடும் ஒரு மகிழ்ச்சியான குடும்ப வாழ்க்கையை வாழ்ந்து வந்தாள். 

ஆனால் வழக்கறிஞர் போர்க் குழந்தைகள் சார்பில், அவர்களை நார்வே நாட்டுக்கு எதிராக விசாரணை சாட்சி சொல்ல அழைக்கப்படுகிறார்கள். ஆனால் அவளும் அவள் தாயும் சாட்சிசொல்ல மறுத்துவிடுகிறார்கள். தற்போது காதரீனுக்கும் அவளது கணவருக்குமிடையே பிரச்சனை வருகிறது. அவர்கள் இதுநாள்வரை ஒன்றாக வாழ்ந்து வந்தனர், அது பொய்யை அடிப்படையாகக் கொண்டதா? படிப்படியாக தன் வாழ்வின் மறைவுத் திரையை விலக்கி ரகசியங்களை வெளியிடுகிறாள். 



Life Eternal | Life Eternal Dir.: Wolfgang Murnberger Austria |2015|120’ 

ஆர்கேவி திரைப்படம் மற்றும் தொலைக்காட்சி கல்லூரி அரங்கம் மதியம் 4.45 மணி 




தான் வளர்ந்து ஆளான கிராஸ் என்ற நகரத்திற்கு நீண்டநாள் கழித்து திரும்புகிறான் பிரென்னர் எனும் நடுத்தர வயது மனிதன். அங்கு அவன் தன்னுடைய பழைய நண்பர்களை எதிர்கொள்கிறான். இளைஞனாக அவன் இருந்த காலத்தில் தனது பழைய காதலியோடு இணைந்து அவன் ஒரு நபரை கொலையும் செய்திருக்கிறான். மேலும், நீண்ட நாள் கோமாவில் திரும்பி வந்திருக்கும் அவன் தன்னைக் கொல்ல முயன்றவனை தேட முயற்சிக்கிறான். 

எனினும் பிரென்னரை கொல்ல முயன்றது ஒரு தனிமனிதன் மட்டுமல்ல என்பது புரிகிறது. அங்கு வாழ்ந்துகொண்டிருக்கும் அனைவருமே அவனின் இப்போதைய நிலைக்குக் காரணம் என்பது உறுதியாகிறது. ஆரம்பத்தில் அவனது முடிவு ஒரு ஊசலாடும் கயிறு போல இருந்தது. ஆனால் இப்படத்தின் இறுதியில் அவன் ஒரு புதிய தொடக்கத்தை எதிர்கொள்கிறான். 

Standing Tall| La tête haute Dir.: Emmanuelle Bercot France |2015|120’ 

கேஸினோ மாலை 7.15 மணி 




மலோனி எனும் சிறுவனை அவனது 6வது வயதில் சிறார்ப்பள்ளியில் கண்டெடுக்கிறாள் அவனது வளர்ப்புத்தாய். அவனை மிகவும் அன்பாக வளர்க்கிறாள். ஆனால் அவன் பழைய மாதிரியேதான் இருக்கிறான். பதின்ம வயதுக்கு வரும்போது அவன் கார்களைத் திருடத்தொடங்குகிறான். அவனுடைய வழக்குகள் ஏற்கெனவே அவனுடைய வழக்குகளை எதிர்கொண்டவரிடமே வருகிறது. அவனுடைய சிறார் நீதிமன்ற நீதிபதியும், மோசமான குழந்தைப்பருவத்திலிருந்து தப்பிப் பிழைத்த வழக்குப்பணியாளர் யானும் மலோனியைப் பின்தொடர்ந்து அவனை பல்வேறு பிரச்சனையிலிருந்து காக்கிறார்கள். பின்னர் மலோனி கண்டிப்பான கல்வி மையத்தில் அனுப்பிவைக்கப்படுகிறான். சிறப்பு(க்கல்வி) மாணவியான இளம்பெண் டெஸ் என்பவளிடமிருந்து வாழ்க்கைக்கான நம்பிக்கையை பெறுகிறான். 2015 கேன்ஸ் திரைப்படவிழாவில் பாம்டி'ஓர் திரைப்படவிருது பெற்ற திரைப்படம். 


</description>
</news>
