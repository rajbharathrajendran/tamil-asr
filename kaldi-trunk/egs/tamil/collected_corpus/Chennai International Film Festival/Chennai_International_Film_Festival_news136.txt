<news>
<headline>ஜன.13 அன்று என்ன படம் பார்க்கலாம்? - பாரதி ஆனந்த் பரிந்துரைகள்</headline>
<description>

ஆற்றுவெள்ளத்திலிருந்து தப்பித்து உயிர்வாழ்பவள் டெலியா. அவள் தன்னுடைய வாழ்வைதிரும்பவும் கட்டமைக்க முயற்சிக்கிறாள். தன் இரு மகன்களையும் ஒரு ஆபத்தான சூழ்நிலையில் இருப்பதை உணர்கிறாள். ஆனாலும் வாழ்வை திரும்பவும் கட்டமைக்க முடியும் என நம்புகிறாள். ஆஸ்கர் விருதுக்காக சிறந்த வெளிநாட்டுப் படப்பிரிவில் வெனிசூலா நாட்டிலிருந்து அனுப்பப்பட்ட படம்.



17 வயது சங்காய்லே சாகச விமானங்களால் கவரப்படுகிறாள். உயரத்துக்கு அச்சமுறும் அவள், விமானிகள் இருக்கையில் அமர்வது வரையிலும் கூட ஒருபோதும் தையரியமாக இருந்ததில்லை. அருகிலுள்ள ஏரிக்கரை வீட்டில் பெற்றோர் இருக்க, கோடையில் நடைபெறும் ஏரோநாட்டிகல் சாகசக் கண்காட்சி விழா ஒன்றில் அவள் வயதேயான ஆஸ்டே எனும் உள்ளூர் பெண்ணை சந்திக்கிறாள். அவள் சங்காய்லே போல இல்லை. அவளது வாழ்க்கை மிகுந்த சுவாரஸ்யமாகவும் துணிச்சலாகவும் இருக்கிறது. இரு பெண்களும் காதலர்களாக மாறுகிறார்கள். சங்காய்லே தனக்கு நெருக்கமான உறவாக ஆஸ்டேவை ரகசியமாக அனுமதிக்கிறாள். அவள் விமானத்தில் பறப்பதை தனது பதின்ம காதலின் நபர் மட்டுமே ஊக்கப்படுத்துவதையும் உணர்கிறாள்.


டாலின் நகரில் ஒரு செல்வாக்கு மிக்க பள்ளிக்கூடத்தில் படிப்பவன் ஜோஹன்னாஸ். உணர்ச்சிமிகுந்த அமைதியற்ற இயல்பு கொண்ட ஜோஹன்னாஸ் எனும் மாணவனின் வாழ்க்கையில் நல்ல மாற்றங்கள் உருவாகத் தொடங்கிறது. உண்மையில் அவனால் அவனது வகுப்பு மாணவர்கள் மனரீதியான தாக்குதலுக்கு உள்ளாகின்றனர். வீட்டிலும் அதிகரித்து வரும் தன்னுடைய மனநோய் பாதிக்கப்பட்ட தாய்க்கும் உதவியாக இருக்கவேண்டியுள்ளது. வீடு, நண்பர்கள், பள்ளிக்கூடம் எனற அனைத்தும் ஒன்றாக சேர்ந்து இந்த மாணவனை சோகத்தில் மூழ்கடிக்கிறது. ஜோஹன்னாஸ்வுக்கு மெல்ல மெல்ல உலகம் புரிய ஆரம்பிக்கிறது. எப்படி வாழ்வில் சாதித்து புகழை ஈட்டுவது என திட்டடமிடுகிறான். கடந்த கால மற்றும் நிகழ்காலத்தைய அழுத்தமும் ஒருபக்கம் அவனை நெருக்கடியில் சிக்கவைக்க பார்க்கிறது. ஆனால் அதிலிருந்து மீண்டவாறே முன்னேற்றம் அடைய தீவிரமாக செயல்படுகிறான்.



கேன்ஸ் சர்வதேச திரைப்படவிழாவில் ஜூரிகளின் சிறப்புப் பரிசு பெற்ற படம். தனித்துவாழும் தனது நடுத்தர வயது நஹீத் பற்றியும் கிளர்ச்சியில் ஈடுபட்டுள்ள அவளது மகனைப் பற்றியும் இப்படம் பேசுகிறது. அவளை பொருளாதார ரீதியாக எந்தப் பிரச்சனையும் வராமல் பார்த்துக்கொள்வதாகக் கூறிய மசௌத்தோடு நட்போடு இருக்கிறாள். அவனைத் திருமணம் செய்துகொள்ளவும் விரும்புகிறாள். அப்படி அவள் திருமணம் செய்துகொண்டால் மகன் வாழ்வை மறந்துவிடவேண்டியதுதான். விதி அவளை எதையாவது ஒன்றைத் தேர்ந்தெடுக்குமாறு நெருக்குகிறது.



ஆச்சரியமான உண்மைக் கதையான கார்ட்டி பிளான்ச்சியைத் தழுவி எடுக்கப்பட்ட படம் இது. வரலாற்றுப் பாடத்தைக் கற்பிக்கும் பள்ளி ஆசிரியர் கேஸ்பர், கொஞ்சம் கொஞ்சமாகக் கண் பார்வையை இழப்பதை உணருகிறான். வேலைக்காகவும், மரியாதை போய்விடுமே என்ற பயத்திலும், எல்லோரிடம் இருந்து உண்மையை மறைக்கிறான். மரபணுக் கோளாறின் காரணமாக, மருத்துவர்களும் அவனுக்கு குறைவான நம்பிக்கையையே கொடுக்கின்றனர். சீக்கிரத்திலேயே நிரந்தரப் பார்வையற்றவனாக ஆவதற்கான வாய்ப்புகள் அதிமாக இருப்பதை உணர்கிறான் கேஸ்பர். 

உடைந்த இதயத்தோடு, தன் மேலதிகாரிகளிடம் உண்மையை மறைக்கிறான். தன்னுடைய கனவு வேலையை நல்லபடியாக மேற்கொள்ள வேண்டும்;ஆண்டின் இறுதித் தேர்வுகளுக்காக, மாணவர்களைத் தயார்படுத்த வேண்டும் என்


.பதே கேஸ்பரின் ஆசையாக இருக்கிறது. தன்னுடைய நெருங்கிய நண்பனான விக்டரிடம் மட்டும் உண்மையைச் சொல்கிறான். கூட வேலை பார்க்கும் எவாவுடன் மட்டும் நன்றாகப் பழகுகிறான் கேஸ்பர். அதே நேரத்தில் ஏதோ ஒரு ரகசியத்தைத் தன்னிடம் இருந்து மறைக்கும் மாணவி க்ளாராவுக்கும் உதவுகிறான். </description>
</news>
