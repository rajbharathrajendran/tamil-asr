<news>
<headline>நியூசி., பெண்கள் வெற்றி</headline>
<description>
மொகாலி: அயர்லாந்துக்கு எதிரான பெண்கள் உலக கோப்பை ‘டுவென்டி–20’ லீக் போட்டியில் நியூசிலாந்து அணி 93 ரன்கள் வித்தியாசத்தில் வென்றது.
இந்தியாவில் பெண்களுக்கான உலக கோப்பை ‘டுவென்டி–20’ தொடர் நடக்கிறது. மொகாலியில் நடந்த ‘ஏ’ பிரிவு லீக் போட்டியில் நியூசிலாந்து, அயர்லாந்து அணிகள் மோதின. ‘டாஸ்’ வென்று ‘பேட்டிங்’ செய்த நியூசிலாந்து அணிக்கு பிரிஸ்ட் (12) நிலைக்கவில்லை. பின் இணைந்த கேப்டன் பேட்டிஸ், டெவினி ஜோடி அசத்தியது. பேட்டிஸ் (82 ) அரை சதம் விளாசினார். டெவினி 47 ரன்கள் எடுத்தார். முடிவில், நியூசிலாந்து அணி 20 ஓவரில் 3 விக்கெட்டுக்கு 177 ரன்கள் எடுத்தது. சாரா (14), ஆமி (7) அவுட்டாகாமல் இருந்தனர்.
கடின இலக்கை விரட்டிய அயர்லாந்து அணிக்கு ஷில்லிங்டன் (15), கேப்டன் இசோபெல் ஜாய்சி (28) மட்டும் ஆறுதல் அளித்தனர். டெல்னி (9) சொதப்ப, அயர்லாந்து அணி 20 ஓவரில் 5 விக்கெட்டுக்கு 84 ரன்கள் மட்டும் எடுத்து தோல்வியடைந்தது.
</description>
</news>
