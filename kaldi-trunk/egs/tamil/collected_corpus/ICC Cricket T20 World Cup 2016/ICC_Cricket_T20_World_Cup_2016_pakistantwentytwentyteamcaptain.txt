<news>
<headline>பாக்., அணிக்கு கேப்டன் சர்பராஸ்</headline>
<description>
கராச்சி: பாகிஸ்தான் ‘டுவென்டி–20’ அணியின் புதிய கேப்டனாக சர்பராஸ் அகமது நியமிக்கப்பட்டார். 
இந்தியாவில் நடந்த ‘டுவென்டி–20’ உலக கோப்பை தொடரில், பாகிஸ்தான் அரையிறுதிக்கு முன்னேறாமல் வெளியேறியது. இதனையடுத்து ‘டுவென்டி–20’ கேப்டன் அப்ரிதி, பயிற்சியாளர் வக்கார் யூனிஸ் விலகினர். இந்நிலையில், புதிய கேப்டனாக விக்கெட் கீப்பர் சர்பராஸ் அகமது,28, நியமிக்கப்பட்டார். இதுவரை 21 ‘டுவென்டி–20’ போட்டியில் விளையாடியுள்ள இவர், 291 ரன்கள் எடுத்துள்ளார்.
சர்பராஸ் அகமது கூறுகையில்,‘‘என் மீது நம்பிக்கை வைத்து கேப்டன் பொறுப்பை பி.சி.பி., தந்தது மகிழ்ச்சி. இப்பதவி மிகவும் சவால் நிறைந்தது. கிரிக்கெட் வாழ்வின் மிகப்பெரிய கவுரவமாக கருதுகிறேன்,’’ என்றார்.
</description>
</news>
