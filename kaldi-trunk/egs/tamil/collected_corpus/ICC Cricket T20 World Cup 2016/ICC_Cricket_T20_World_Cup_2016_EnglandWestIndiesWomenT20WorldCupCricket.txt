<news>
<headline>இங்கிலாந்து பெண்கள் ‘ஹாட்ரிக்’ வெற்றி</headline>
<description>
தரம்சாலா: வெஸ்ட் இண்டீஸ் பெண்கள் அணிக்கு எதிரான ‘டுவென்டி–20’ உலக கோப்பை லீக் போட்டியில் அசத்திய இங்கிலாந்து அணி ஒரு விக்கெட் வித்தியாசத்தில் வெற்றி பெற்றது.
தரம்சாலாவில் நடந்த மற்றொரு ‘பி’ பிரிவு லீக் போட்டியில் இங்கிலாந்து, வெஸ்ட் இண்டீஸ் அணிகள் மோதின. ‘டாஸ்’ வென்று ‘பேட்டிங்’ செய்த வெஸ்ட் இண்டீஸ் அணிக்கு கேப்டன் ஸ்டபானி டெய்லர் (35), குயின்டினி (29), டீன்டிரா டாட்டின் (22) கைகொடுக்க, 20 ஓவரில் 4 விக்கெட்டுக்கு 108 ரன்கள் எடுத்தது.
சுலப இலக்கை விரட்டிய இங்கிலாந்து அணிக்கு கேப்டன் சார்லோட்டி எட்வர்ட்ஸ் (30), டாமி (31) நம்பிக்கை அளித்தனர். சாரா டெய்லர் (3), ஹீதர் நைட் (9) உள்ளிட்டோர் அணியை கைவிட்ட நிலையில் பொறுப்பாக ஆடிய நடாலி (19*) அணியின் வெற்றிக்கு வித்திட்டார். இங்கிலாந்து அணி 20 ஓவரில் 9 விக்கெட்டுக்கு 109 ரன்கள் எடுத்து வெற்றி பெற்றது. ஏற்கனவே வங்கதேசம், இந்தியாவை வீழ்த்திய இங்கிலாந்து அணி ‘ஹாட்ரிக்’ வெற்றியை பதிவு செய்து அரையிறுதிக்கான வாய்ப்பை பிரகாசப்படுத்திக் கொண்டது. முதல் தோல்வியை சந்தித்த வெஸ்ட் இண்டீஸ் அணி 4 புள்ளிகளுடன் அரையிறுதிக்கான வாய்ப்பை தக்கவைத்துக் கொண்டது.
</description>
</news>
