<news>
<headline>நாதன் மெக்கலம் ஓய்வு</headline>
<description>
புதுடில்லி: நியூசிலாந்து ‘ஆல் ரவுண்டர்’ நாதன் மெக்கலம் சர்வதேச கிரிக்கெட்டில் இருந்து ஓய்வு பெற்றார்.
நியூசிலாந்து அணியின் ‘ஆல் ரவுண்டர்’ நாதன் மெக்கலம், 35. சமீபத்தில் ஓய்வு பெற்ற பிரண்டன் மெக்கலத்தின் சகோதரர். இந்தியாவில் நடக்கும் ‘டுவென்டி–20’ உலக கோப்பை தொடரில் பங்கேற்றவர்.
லீக் சுற்றில் 100 சதவீத வெற்றி பெற்ற இவரது நியூசிலாந்து அணி,  அரையிறுதியில் இங்கிலாந்திடம் வீழ்ந்தது. இதையடுத்து சர்வதேச கிரிக்கெட்டில் இருந்து ஓய்வு பெறுவதாக அறிவித்தார்.
இது தொடர்பான ‘டுவிட்டர்’ செய்தியில், அவர் அணியும் 15ம் எண் கொண்ட ‘ஜெர்சி’ படத்தை வெளியிட்டு,‘ எனது சக நியூசிலாந்து அணி வீரர்களுக்கு நன்றி சொல்ல போதிய வார்த்தைகள் இல்லை. களத்திலும், களத்துக்கு வெளியிலும் சரி, உங்களுடன் விளையாடிய நாட்கள் சிறப்பானவை,’ என, தெரிவித்துள்ளார்.
</description>
</news>
