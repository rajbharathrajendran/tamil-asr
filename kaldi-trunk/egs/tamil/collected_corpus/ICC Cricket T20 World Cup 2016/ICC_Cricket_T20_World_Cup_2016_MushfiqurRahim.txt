<news>
<headline>வம்புக்கு இழுத்த வங்கதேச வீரர்</headline>
<description>
புதுடில்லி: ‘டுவென்டி–20’ உலக கோப்பை தொடரில் ஒரு லீக் போட்டிகளில் கூட வங்கதேசம் வெற்றி பெற முடியவில்லை. இந்தியாவுக்கு எதிராக 3 பந்தில் 2 ரன் எடுக்கத் தெரியாமல் முட்டாள் தனமாக அவுட்டாகி, கடைசியில் மைதான ஓரத்தில் உட்கார்ந்து அழுது கொண்டிருந்தவர் தான் வங்கதேச வீரர் முஷ்பிகுர் ரகிம்.
இந்திய அணி அரையிறுதியில் தோற்றது குறித்து இவர் வெளியிட்ட ‘டுவிட்டர்’ செய்தியில்,‘வெஸ்ட் இண்டீசிடம் இந்தியா தோற்றுவிட்டது. இது தான் பெரிய மகிழ்ச்சி. இனி நன்றாகத் துாங்குவேன்,’ என, தெரிவித்தார். 
இதற்கு பல தரப்பில் இருந்தும் கடும் எதிர்ப்புகள் எழுந்தன. உடனடியாக ‘விழித்துக்’ கொண்ட முஷ்பிகுர், அந்த ‘டுவீட்டை’ நீக்கி விட்டு, மன்னிப்பு கேட்டார்.
</description>
</news>
