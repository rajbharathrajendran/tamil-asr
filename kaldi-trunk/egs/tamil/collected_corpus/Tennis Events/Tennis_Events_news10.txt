<news>
<headline>மியாமி ஓபன் சர்வதேச டென்னிஸ் கால்இறுதியில் ஜோகோவிச்</headline>
<description>
மியாமி ஓபன் சர்வதேச டென்னிஸ் போட்டி அமெரிக்காவில் நடந்து வருகிறது. இதன் ஆண்கள் ஒற்றையர் பிரிவில் 4–வது சுற்று ஆட்டம் ஒன்றில் ‘நம்பர் ஒன்’ வீரர் ஜோகோவிச் (செர்பியா) 6–3, 6–4 என்ற நேர்செட்டில்டோமினிச் டிம்மை (ஆஸ்திரியா) தோற்கடித்து கால் இறுதிக்கு முன்னேறினார். ஜோகோவிச் அடுத்து செக்குடியரசின் தாமஸ் பெர்டிச்சை சந்திக்கிறார். பெண்கள் பிரிவின் கால்இறுதி ஆட்டங்களில் பாசின்ஸ்கி (சுவிட்சர்லாந்து) 4–6, 6–3, 6–2 என்ற செட் கணக்கில் 5–ம் நிலை வீராங்கனையான சிமோனா ஹாலெப்பையும் (ருமேனியா), ரஷியாவின் குஸ்னெட்சோவா 6–7 (3–7), 6–4, 6–3 என்ற செட் கணக்கில் சக நாட்டு வீராங்கனை மகரோவாவையும் சாய்த்து அரைஇறுதியை எட்டினர்.</description>
</news>
