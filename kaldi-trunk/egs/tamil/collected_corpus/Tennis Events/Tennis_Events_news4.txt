<news>
<headline>மியாமி ஓபன் டென்னிஸ் 6–வது முறையாக ஜோகோவிச் ‘சாம்பியன்’</headline>
<description>
மியாமி ஓபன் சர்வதேச டென்னிஸ் போட்டி அமெரிக்காவில் நடந்தது. இதன் ஆண்கள் ஒற்றையர் பிரிவு இறுதிப்போட்டியில் உலகின் முதல் நிலை வீரர் நோவக் ஜோகோவிச் (செர்பியா), 6–ம் நிலை வீரர் நிஷிகோரியை (ஜப்பான்) சந்தித்தார். விறுவிறுப்பான இந்த ஆட்டத்தில் ஜோகோவிச் 6–3, 6–3 என்ற நேர்செட்டில் நிஷிகோரியை வீழ்த்தி 6–வது முறையாக சாம்பியன் பட்டத்தை தனதாக்கினார். அத்துடன் தொடர்ந்து ஹாட்ரிக் வெற்றியையும் ருசித்தார். இதன் மூலம் 28–வது ஏ.டி.பி. மாஸ்டர் பட்டத்தை வென்ற ஜோகோவிச், ஸ்பெயின் வீரர் ரபெல் நடாலின் (27 பட்டம்) சாதனையை முறியடித்தார். அத்துடன் அமெரிக்காவை சேர்ந்த ஆந்த்ரே அகாசி 6 முறை மியாமி ஓபன் பட்டத்தை வென்ற சாதனையை சமன் செய்தார்.</description>
</news>
