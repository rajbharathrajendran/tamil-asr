<news>
<headline>மியாமி ஓபன் டென்னிஸ்: அஸரென்கா அரை இறுதிக்கு தகுதி</headline>
<description>
மியாமி,
மியாமி ஓபன் சர்வதேச டென்னிஸ் போட்டி அமெரிக்காவில் நடந்து வருகிறது. இதன் பெண்கள் ஒற்றையர் பிரிவில் கால் இறுதி ஆட்டம் ஒன்றில் உலக தர வரிசையில் 8–வது இடத்தில் இருக்கும் விக்டோரியா அஸரென்கா (பெலாரஸ்) 6–4, 6–2 என்ற நேர்செட்டில் 23–வது இடத்தில் உள்ள ஜோஹன்னா கொன்டாவை (இங்கிலாந்து) தோற்கடித்து அரை இறுதிக்கு முன்னேறினார். மற்றொரு கால் இறுதியில் உலக தர வரிசையில் 2–வது இடத்தில் இருக்கும் ஏஞ்சலிக் கெர்பர் (ஜெர்மனி) 6–3, 6–2 என்ற நேர்செட்டில் 24–ம் நிலை வீராங்கனை மேடிசன் கீஸ்சை (அமெரிக்கா) தோற்கடித்து அரை இறுதிக்குள் அடியெடுத்து வைத்தார்.ஆண்கள் ஒற்றையர் பிரிவில் கால் இறுதி ஆட்டத்தில் உலகின் நம்பர் ஒன் வீரர் நோவாக் ஜோகோவிச் (செர்பியா) 6–3, 6–3 என்ற நேர்செட்டில் தர வரிசையில் 7–வது இடத்தில் இருக்கும் தாமஸ் பெர்டிச்சை (செக் குடியரசு) வீழ்த்தி அரை இறுதிக்குள் நுழைந்தார். மற்றொரு கால் இறுதியில் உலக தர வரிசையில் 15–வது இடத்தில் உள்ள டேவிட் கோபின் (பெல்ஜியம்) 3–6, 6–2, 6–1 என்ற செட் கணக்கில் 19–ம் நிலை வீரர் ஜிலெச் சிமோனை சாய்த்து அரை இறுதிக்கு தகுதி பெற்றார்.</description>
</news>
