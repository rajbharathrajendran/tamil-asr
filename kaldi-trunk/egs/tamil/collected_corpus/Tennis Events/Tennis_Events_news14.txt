<news>
<headline>மியாமி ஓபன் டென்னிஸ் 2–வது சுற்றில் ஜோகோவிச், அஸரென்கா வெற்றி</headline>
<description>
மியாமி, மியாமி ஓபன் சர்வதேச டென்னிஸ் போட்டி அமெரிக்காவில் நடந்து வருகிறது. இதன் ஆண்கள் ஒற்றையர் பிரிவில் 2–வது சுற்று ஆட்டம் ஒன்றில் உலகின் முதல் நிலை வீரர் நோவாக் ஜோகோவிச் (செர்பியா) 6–3, 6–3 என்ற நேர்செட்டில் இங்கிலாந்து வீரர் கெய்ல் எட்முன்டை தோற்கடித்து 3–வது சுற்றுக்கு முன்னேறினார். மற்ற ஆட்டங்களில் தாமஸ் பெர்டிச் (செக் குடியரசு), டேவிட் பெரர் (ஸ்பெயின்), ரிச்சர்ட் காஸ்குயட் (பிரான்ஸ்), மரின் சிலிச் (குரோஷியா), டேவிட் கோபின் (பெல்ஜியம்), ஜிலெச் சிமோன் (பிரான்ஸ்) ஆகியோர் வெற்றி பெற்று 3–வது சுற்றுக்குள் நுழைந்தனர்.பெண்கள் ஒற்றையர் பிரிவில் 2–வது சுற்று ஆட்டம் ஒன்றில் முன்னாள் நம்பர் வீராங்கனை விக்டோரியா அஸரென்கா (பெலாரஸ்) 6–2, 6–4 என்ற நேர்செட்டில் மோனிகா புய்க்கை (புயர்டோரிகா) தோற்கடித்து 3–வது சுற்றுக்குள் அடியெடுத்து வைத்தார். மற்ற ஆட்டங்களில் கார்பின் முகுருஜா (ஸ்பெயின்), ராபர்டோ வின்சி (இத்தாலி), மேடிசன் கெய்ஸ் (அமெரிக்கா), ஆகியோர் வெற்றி பெற்று 3–வது சுற்றுக்கு தகுதி பெற்றனர்.</description>
</news>
