<news>
<headline>2016 ஹாக்கே பே கோப்பை ஹாக்கி போட்டி; கனடாவை வீழ்த்தியது இந்தியா</headline>
<description>
நியூசிலாந்து, 
2016 ஹாக்கே பே கோப்பை ஹாக்கி போட்டிகள் நியூசிலாந்தில் உள்ள யூனிசன் பார்க்கில் நடந்து வருகிறது. இதில், 'ஏ' பிரிவில் ஆஸ்திரேலியா, கொரியா, ஜப்பான், கனடா அணிகளும், 'பி' பிரிவில் நியூசிலாந்து, சீனா, இந்தியா, அயர்லாந்து அணிகளும் இடம்பெற்றுள்ளன. கடந்த 2-ந்தேதி முதல் நடந்து வரும் இந்த போட்டியில் இந்திய நேரப்படி இன்று காலை 5 மணிக்கு நடந்த அரையிறுதி தகுதிச் சுற்றில் இந்தியா மற்றும் கனடா அணிகள் மோதின. இதில் ஆட்டத்தின் முதல் பாதியில் இரு அணிகளும் எந்த கோலும் அடிக்கவில்லை. எனினும், ஆட்டத்தின் பிற்பாதியில் இந்திய வீராங்கனைகள் சுறுசுறுப்பாக ஆட துவங்கினர். 43-வது நிமிடத்தில் இந்தியாவின் லிலிமா மின்ஸ் ஒரு கோலை அடித்தார். இதையடுத்து, இந்தியா 1-0 என்ற கணக்கில் கனடாவை தோற்கடித்தது.</description>
</news>
