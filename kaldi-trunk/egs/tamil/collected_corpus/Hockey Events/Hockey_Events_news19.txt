<news>
<headline>உடுமலையில் கோவை மண்டல பெண்களுக்கான ஆக்கிப்போட்டி திருப்பூர் அணி வெற்றி பெற்றது</headline>
<description>
உடுமலையில் கோவை மண்டல அளவில் நடந்த பெண்களுக்கான ஆக்கி விளையாட்டு போட்டிகளில் ‘ஏ’ பிரிவில் ஈரோடு மாவட்ட அணியும், ‘பி’ பிரிவில் திருப்பூர் மாவட்ட அணியும் வெற்றி பெற்றன.
ஆக்கி போட்டிகள்தமிழ்நாடு ஆக்கி சங்கம் மற்றும் திருப்பூர் மாவட்ட ஆக்கி சங்கம் ஆகியவற்றின் சார்பில் கோவை மண்டல அளவில் மாவட்டங்களுக்கிடையே ஜூனியர் பெண்களுக்கான ஆக்கி விளையாட்டு போட்டிகள் உடுமலை நேதாஜி விளையாட்டு மைதானத்தில் 2 நாட்கள் நடந்தது. போட்டிகளில் கோவை, திருப்பூர், ஈரோடு, நீலகிரி, சேலம் ஆகிய 5 மாவட்ட அணிகள் கலந்துகொண்டன. இந்த அணிகள் 2 பிரிவுகளாக பிரிக்கப்பட்டு லீக் முறையில் போட்டிகள் நடத்தப்பட்டன. ‘ஏ’ பிரிவில் ஈரோடு, கோவை ஆகிய 2 மாவட்ட அணிகளும், ‘பி’ பிரிவில் திருப்பூர், நீலகிரி, சேலம் ஆகிய 3 மாவட்ட அணிகளும் இடம் பெற்றன. போட்டிகள் தொடக்க விழாவிற்கு திருப்பூர் மாவட்ட ஆக்கி சங்க துணைத்தலைவர் டாக்டர் ராஜபாலன் தலைமை தாங்கினார். சங்க மாவட்ட செயலாளர் மோகன்குமார் வரவேற்றார்.திருப்பூர் அணி வெற்றி‘ஏ’ பிரிவுக்கான போட்டியில் ஈரோடு மாவட்ட அணியும், கோவை மாவட்ட அணியும் விளையாடின இதில் ஈரோடு மாவட்ட அணி 8–0 என்ற கோல் கணக்கில் வெற்றி பெற்றது. ‘பி’ பிரிவுக்கான முதல் போட்டியில் திருப்பூர் மாவட்ட அணி 4–0 என்ற கோல் கணக்கில் நீலகிரி மாவட்ட அணியை வென்றது. 2–வது போட்டியில் சேலம் மாவட்ட அணியும், நீலகிரி மாவட்ட அணியும் மோதியதில் சேலம் மாவட்ட அணி 3–1 என்ற கோல் கணக்கில் வெற்றி பெற்றது. 3–வது போட்டியில் திருப்பூர் மாவட்ட அணி 3–0 என்ற கோல் கணக்கில் சேலம் மாவட்ட அணியை வென்றது. பி பிரிவில் நடந்த 3 போட்டிகளில் அதிக கோல்கள் போட்ட திருப்பூர் மாவட்ட அணி வெற்றி பெற்றது.மாநில போட்டிக்கு தகுதி
நேற்று நடந்த போட்டிகளை உடுமலை தேஜஸ் ரோட்டரி சங்க முன்னாள் செயலாளர் எஸ்.நாகராஜ் தொடங்கி வைத்தார். அவருக்கு வீராங்கனைகளை சங்க நிர்வாகிகள் அறிமுகம் செய்துவைத்தனர். உடுமலையில் நடந்த இந்த ஆக்கி போட்டியில் ‘ஏ’ பிரிவில் வெற்றி பெற்ற ஈரோடு மாவட்ட பெண்கள் அணியும், ‘பி’ பிரிவில் வெற்றி பெற்ற திருப்பூர் மாவட்ட பெண்கள் அணியும் அடுத்த வாரம் ராமநாதபுரத்தில் நடைபெற உள்ள மாநில அளவிலான போட்டியில் விளையாட தகுதி பெற்றுள்ளது குறிப்பிடத்தக்கது.</description>
</news>
