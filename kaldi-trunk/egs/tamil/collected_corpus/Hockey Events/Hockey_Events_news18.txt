<news>
<headline>இந்திய பெண்கள் ஆக்கி அணிக்கு கேப்டனாக தீபிகா நியமனம்</headline>
<description>
புதுடெல்லி,நியூசிலாந்தின் ஹாஸ்டிங்ஸ் நகரில் ‘ஹாவ்கே பே’ கோப்பை பெண்களுக்கான ஆக்கி போட்டித் தொடர் அடுத்த மாதம் (ஏப்ரல்) 2–ந்தேதி முதல் 10–ந்தேதி வரை நடக்கிறது. இதில் ஆஸ்திரேலியா, கொரியா, ஜப்பான், கனடா (ஏ பிரிவு), இந்தியா, சீனா, நியூசிலாந்து, அயர்லாந்து (பி பிரிவு) ஆகிய 8 அணிகள் பங்கேற்கின்றன.இந்த போட்டிக்கான 18 பேர் கொண்ட இந்திய அணி நேற்று அறிவிக்கப்பட்டது. வழக்கமான கேப்டன் ரிது ராணிக்கு ஓய்வு அளிக்கப்பட்டுள்ளது. மூத்த வீராங்கனை தீபிகா கேப்டனாகவும், சுஷிலா சானு துணை கேப்டனாகவும் நியமிக்கப்பட்டுள்ளனர். ரியோடி ஜெனீரோ ஒலிம்பிக் போட்டிக்கு தயாராவதற்கு இந்த தொடர் மிகவும் உதவிகரமாக இருக்கும் என்று இந்திய கேப்டன் தீபிகா தெரிவித்தார்.</description>
</news>
