<news>
<headline>சர்வதேச பெண்கள் ஆக்கி: கால்இறுதியில் இந்தியா தோல்வி</headline>
<description>
ஹேஸ்டிங்ஸ்,
ஹாவ்கே பே கோப்பைக்கான சர்வதேச பெண்கள் ஆக்கி போட்டி நியூசிலாந்தில் நடந்து வருகிறது. இதில் நேற்று நடந்த கால்இறுதியில் இந்திய அணி, ஜப்பானை எதிர்கொண்டது. 5–வது நிமிடத்தில் ஜப்பான் வீராங்கனை மினாமி ஷிமிசூ ‘பெனால்டி கார்னர்’ வாய்ப்பை பயன்படுத்தி கோல் அடித்தார். அடுத்த இரு நிமிடங்களில் மேலும் இரு கோல்களை ஜப்பான் திணித்தது. இந்த அதிர்ச்சியில் இருந்து இந்திய அணியால் மீளவே முடியவில்லை. ஆறுதல் அளிக்கும் வகையில் இந்திய வீராங்கனை ராணி 14–வது நிமிடத்தில் ஒரு கோல் போட்டார். முடிவில் இந்திய அணி 1–3 என்ற கோல் கணக்கில் தோல்வி அடைந்தது.–</description>
</news>
