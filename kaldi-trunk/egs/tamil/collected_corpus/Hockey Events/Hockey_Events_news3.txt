<news>
<headline>வறட்சியால் வாடும் மகாராஷ்டிர மக்களுக்கு ரூ.10 லட்சம் நிதியுதவி வழங்கிய 'ஹாக்கி இந்தியா'</headline>
<description>
புதுடெல்லி,
கடந்த 100 ஆண்டுகளில் இல்லாத அளவுக்கு மகாராஷ்டிர மாநிலம் வறட்சியால் தவித்து வருகிறது. குறிப்பாக, மரத்வாடா, விதர்பா உள்ளிட்ட பல இடங்களில் குடிநீர் தட்டுப்பாடு வாட்டி வருகிறது. இந்நிலையில், வறட்சியால் பாதிக்கப்பட்ட மக்களுக்கு உதவிக்கரம் நீட்டும் வகையில் 'ஹாக்கி இந்தியா' அமைப்பு ரூ.10 லட்சம் நிதியுதவி வழங்கியிருப்பது பலரது பாராட்டையும் பெற்றுள்ளது. இதற்கான நிதியை 'ஹாக்கி இந்தியா' அமைப்பின் பொதுச்செயலாளர் மும்மது முஸ்தாக் அகமது, தலைமை நிர்வாக அதிகாரி எலினா நார்மன் ஆகியோர் மாநில முதல்வர் தேவேந்திர பட்னாவிஸிடம் வழங்கினர். </description>
</news>
