<news>
<headline>தென் கொரிய பல்கலை.யில் ஓடும் டிரைவர் இல்லாத கார்</headline>
<description>

டிரைவர் இல்லாத கார், வாகனங் களை இயக்கும் முயற்சியில் கூகுள் நிறுவனம் தீவிரமாக ஈடுபட்டுள்ளது. இதே பாணியில் தங்களது வாகனங்களை செயல் படுத்துவது குறித்து முன்னணி ஆட்டோ மொபைல் நிறுவனங்கள் ஆராய்ச் சியில் ஈடுபட்டுள்ளன. தென் கொரியா வைச் சேர்ந்த பல்கலைக் கழகம் டிரைவர் இல்லாத காரை தனது வளாகத்தில் செயல்படுத்தியுள்ளது. சோதனை ரீதியில் இது பல்கலைக் கழக வளாகத்தில் பயணிகளை ஓரிடத்திலிருந்து மற்றொரு இடத்திற்கு ஏற்றிச் செல்ல பயன்படுத்தப்பட்டு வருகிறது. எதிர்காலத்தில் பொது போக்குவரத்து வாகனங்களை டிரை வர் இல்லாமல் இயக்குவதற்கான பரிட்சார்த்த முயற்சி என்று கொரிய பல்கலைக் கழகம் பெருமிதம் பொங்க தெரிவிக்கிறது. 

தென் கொரியாவில் உள்ள தேசிய பல்கலைக் கழக வளாகத்தில் உள்ள மாற்றுத் திறனாளி மாணவர்களை ஏற்றிச் செல்வதற்காக இத்தகைய டிரைவர் இல்லாத கார் பயன்படுத்தப்படுவதாக பல்கலைக் கழகத்தின் வாகன தொழில் நுட்ப ஆராய்ச்சிப் பிரிவின் இயக்குநர் சியோ சியுங் வூ தெரிவித்துள்ளார். 

டிரைவர் இல்லாத காருக்கு ஸ்னுபர் (snuber) என பெயர் சூட்டப்பட்டுள்ளது. இந்த கார் பல்கலைக் கழக வளாகத்தில் 4,109 சதுர மீட்டர் பரப்பளவை சுற்றி வருகிறது. இந்த கார் செயல்படுவதற்கான செயலியை (ஆப்ஸ்) இந்த பல்கலைக் கழகமே உருவாக்கியுள்ளது. 

இதேபோன்று டிரைவர் இல்லாத காரை உருவாக்க உலகம் முழு வதும் உள்ள ஆட்டோமொபைல் நிறுவனங்கள் தீவிரமாக உள்ளன. பொதுப் பயன்பாட்டுக்கு இத்தகைய வாகனங்களைக் கொண்டு வந்துவிட வேண்டும் என்பதில் இவை மிக உறுதியோடு உள்ளன. ஜப்பானில் உள்ள நிறுவனம் ரோபோ டாக்ஸி சேவையை அடுத்த நான்கு ஆண்டுகளில் அதாவது 2020-ல் அறிமுகப்படுத்த திட்டமிட்டுள்ளது. 

மற்ற நாடுகள் எல்லாம் இன்னமும் சோதனை முயற்சியில் ஈடுபட்டிருக்கும் போது, நிதி நெருக்கடியில் சிக்கி திவாலாகிவிடும் என்று அஞ்சிய கிரீஸ், சிட்டி மொபில்2 எனும் டிரைவர் இல்லாத வாகனத்தை சாலை களில் மற்ற வாகனங்களுடன் களமிறக்கி விட்டுள்ளது. ஜெனரல் மோட்டார்ஸ் நிறுவனமோ டிரைவர் இல்லா காரை உருவாக்கும் முயற்சியாக 50 கோடி டாலரை லிஃப்ட் எனும் நிறுவனத்தில் முதலீடு செய்துள்ளது. 

தென் கொரியாவைச் சேர்ந்த ஹூண்டாய் நிறுவனம் முழுவதும் டிரைவர் இல்லா காரை 2030-ம் ஆண்டுக்குள் உருவாக்குவதில் தீவிர மாக உள்ளது. மின்னணு தொழில் நுட்பத்தில் முன்னணி நிறுவனமான சாம்சங் எலெக்ட்ரானிக்ஸ் இதுபோன்ற டிரைவர் இல்லா கார் உருவாக்கும் ஆராய்ச்சிக்கு ஒரு குழுவை உருவாக்கி யுள்ளது. தென் கொரியாவின் தேசிய பல்கலைக் கழக வளாகத்தில் சாம்பல் நிற செடான் கார் கடந்து போனால் அதை வியப்பாக பார்க்காதவர்கள் இருக்க முடியாது. ஜெனிசிஸ் செடான் காரில் கேமரா, லேசர் ஸ்கேனர் மற்றும் பிற உணர் கருவிகளை சியோவின் குழுவினர் பொருத்தியுள்ளனர். 

இப்போதைக்கு டிரைவர் இல்லாத வாகனங்களுக்கு அரசு அனுமதி அளிக்காததால் இத்தகைய வாகனங் களின் பின்னிருக்கையில் டிரைவர்கள் அமர்ந்து செல்கின்றனர். மிகவும் இக்கட்டான சந்தர்ப்பத்தில் தானியங்கி முறையிலிருந்து டிரைவர் தனது கட்டுப்பாட்டில் காரை செலுத்துகிறார். 

இந்த கார் 30 கி.மீ. வேகத்துக்கு மேல் செல்லாது. பல்கலைக் கழக வளாகத்தில் மாணவர்கள், ஆசிரியர்களின் நடமாட் டம் இருப்பதால் இத்தகைய கட்டுப்பாடு விதிக்கப்பட்டுள்ளது. 

பல்கலைக் கழகத்தில் மக்கள் நடமாட்டத்துக்கேற்ப எந்தெந்த பகுதிகளில் பாதசாரிகள் கடப்பார்கள் என்பதற்கேற்ப கார் நின்று புறப்பட்டு செல்லும் வகையில் சென்சார்கள் கட்டுப் படுத்தப்பட்டுள்ளன. இது இன்னமும் மக்கள் நெரிசல் மிகுந்த சாலை களில் புழங்குவதற்கேற்ப பல்வேறு மாற்றங்களைச் செய்ய வேண்டும் என்கிறார் பேராசிரியர் வூ. போக்கு வரத்து மிகுந்த சாலைகளில் இந்தக் கார் செயல்பட இன்னும் பலகட்ட சோதனைகள் மற்றும் கருவிகளை பொருத்தி சோதிக்க வேண்டியிருப்ப தாக கூறுகிறார் இவர். எப்படியும் அடுத்த 15 ஆண்டுகளுக்குள் டிரைவர் இல்லாத கார்கள் ஓடுவது நிச்சயம். </description>
</news>
