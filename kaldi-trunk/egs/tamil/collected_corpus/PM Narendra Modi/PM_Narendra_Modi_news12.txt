<news>
<headline>பிரதமர் மோடி டெல்லி திரும்பினார்</headline>
<description>
புதுடெல்லி: பாரீசில் நடைபெற்ற பருவநிலை மாற்றம் குறித்த மாநாட்டை முடித்துக் கொண்டு பிரதமர் மோடி டெல்லி திரும்பினார்.
பிரான்ஸ் தலைநகர் பாரீசில் பருவநிலை மாற்றம் குறித்த ஐநா உச்சி மாநாடு நேற்று முன்தினம் தொடங்கியது. அதில் பிரதமர் மோடி கலந்து கொண்டார். அங்கு அமெரிக்க அதிபர் ஒபாமா, ஜப்பான் பிரதமர் ஶின்ஶோ அபேயை மாநாட்டின் இடையே சந்தித்து பேச்சுவார்த்தை நடத்தினார். பாகிஸ்தான் பிரதமர் நவாஸ் செரீப்பையும் சந்தித்து பேசினார்.

மேலும் இஸ்ரேல் பிரதமர் பென்ஜமின் நேதன்பாகு, ஆப்கானிஸ்தான் அதிபர் அஶ்ப்கான், மங்கோலியா அதிபர் சகியாஜீன் எல்பெக் டோர்ஜ், இலங்கை அதிபர் மைத்ரிபால சீரிசேனா உள்ளிட்ட பல்வேறு நாட்டு தலைவர்களையும் சந்தித்தார். பிரான்ஸ் அதிபர் பிரான் கோயில் ஹோலண்டேயுடன் இணைந்து சர்வதேச சூரிய மின் திட்ட கூட்டமைப்பையும் தொடங்கி வைத்தார். பருவநிலை மாற்றம் மாநாட்டின் 2-நாள் நிகழ்ச்சியை முடித்துக் கொண்டு விமானம் மூலம் நேற்று டெல்லி திரும்பினார்.</description>
</news>
