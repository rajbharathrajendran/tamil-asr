<news>
<headline>2 நாள் பயணமாக பிரதமர் மோடி சிங்கப்பூர் சென்றார்</headline>
<description>
சிங்கப்பூர் - மலேசியாவில் 3நாள் பயணத்தை நிறைவு செய்து கொண்ட பிரதமர் மோடி  நேற்று சிங்கப்பூருக்கு சென்றார். சிங்கப்பூருக்கு அவர் முதல் முறையாக தற் போது சென்றுள்ளார். இரு நாடுகளும் தங்கள் உறவுகளை மேம்படுத்த ஒப்பந்தங்களை மேற் கொள்கின்றன. மலேசியாவில்  ஆசியான் மற்றும் கிழக்கு ஆசிய மாநாடுகளில் கலந்து கொண்ட பிரதமர் மோடி அந்த பயணத்தை நிறைவு செய்து கொண்டு நேற்று சிங்கப்பூருக்கு வந்து சேர்ந்தார். இந்த பயணத்தின் போது அவர் சிங்கப்பூர் பிரதமர்  லீ ஹென் லூங் மற்றும் அந்த நாட்டு ஜனாதிபதி டோனி டன் கெங்கை சந்தித்து பேசுகிறார்.

மேலும் அவர் மூத்த சிங்கப்பூர் அமைச்சர் கோ சோக் டாங்கை சந்தித்து பேசுகிறார்.பிரதமரின் அரசு பூர்வ வரவேற்பு நிகழ்ச்சி இன்று மேற் கொள்ளப்படுகிறது. இரு தரப்பு  உறவுகள்மேலும் வலுவடைவதற்கு இரு நாடுகளும் ஒப்பந்தங்கள் மேற் கொள்கின்றன. பாதுகாப்பு ஒத்துழைப்பு,  பொருளாதாரம், கலாச்சாரம் மற்றும் திறன் மேம்பாடு ஆகியவற்றில் இந்தியா-சிங்கப்பூர் இடையே ஒப்பந்தங்கள் மேற் கொள்ளப்படுகின்றன என்று சிங்கப்பூர் வெளியுறவுத்துறைவிவகாரத்துறை அமைச்சகம் தெரிவித்தது. இந்தியா- சிங்கப்பூர் இடையே ராஜிய உறவு மேற் கொள்ளப்பட்டு 50ஆண்டுகள் ஆனதை கொண்டாடும் வகையிலும் பிரதமர் மோடியின் சிங்கப்பூர் பயணம் அமைந்துள்ளது.இதனை யொட்டி இரு நாடுகளின் பிரதமர்களும் கூட்டாக ஒரு தபால் தலை வெளியிடுகிறார்கள்.

சிங்கப்பூரில் உள்ள இந்திய சமூகத்தினருடனும், தொழிலதிபர்களுடனும் பிரதமர் மோடி சந்தித்து பேச்சு வார்த்தை நடத்துகிறார். சிங்கப்பூர் வர்த்தகம் மற்றும் தொழில் துறை அமைச்சகம் இன்று நடத்தும் சிங்கப்பூர் பொருளாதார  கூடுகை நிகழ்ச்சியிலும் பிரதமர் மோடி கலந்து கொண்டு பேசுகிறார்.அப்போது சிங்கப்பூர் தொழிலதிபர்களுடன் மோடி கலந்துரையாடுகிறார். சிங்கப்பூர்பிரதமர் லீயுடன் ஐடிஇ தொழில் நுட்ப கல்லூரிக்கும் பிரதமர் மோடி செல்கிறார்.  அவருடன் தேசிய பாதுகாப்பு ஆலோசகர் அஜித் தோவல் மற்றும் இந்திய பிரதமர் அலுவலகத்தின் மூத்த அதிகாரிகள் ,வெளியுறவுத்துறை அதிகாரிகள்உடன் செல்கிறார்கள்.</description>
</news>
