<news>
<headline>ஜம்மு காஷ்மீர் மேம்பாட்டுக்கு ரூ80ஆயிரம் கோடி நிதி பிரதமர் மோடி அறிவித்தார்</headline>
<description>
சண்டர் கோட்டே(ஜம்மு): ஜம்மு காஷ்மீர் மாநில உள்கட்டமைப்பு மேம்பாட்டுக்காக ரூ80ஆயிரம் கோடி வழங்கப்படுகிறது என்று பிரதமர் மோடி நேற்று தெரிவித்தார். பிரதமர் நரேந்திர மோடி நேற் று ஜம்மு காஷ்மீருக்கு சுற்றுப்பயணம் மேற் கொண்டார். இந்த பயணத்தின் போது ஜம்முவில் உள்ள பகலிகர் மின் திட்டத்தின் 2வது நிலையை பிரதமர் மோடி திறந்து வைத்த உரையாற்றினார். அப்போது அவர்கூறியதாவது

ஜம்மு காஷ்மீரின் அனைத்து பிரச்சினைகளுக்கும் தீர்வு காண்பதற்கு ரூ80ஆயிரம் கோடி ஶ்ரீநகரில் அறிவிக்கப்பட்டுள்ளது.கடந்த 1947ம்ஆண்டு முதல்லட்சகணக்கான அகதிகள் இங்கு இருக்கிறார்கள். 15-20சதவீத மாநில மக்கள் இடம் பெயர்ந்துள்ளனர். இது சாதாரண வலி அல்ல. மிகப் பெரும் துயரம் ஆகும்.கடந்த 1947ம்ஆண்டில் அகதிகள் மற்றும் இடம் பெயர்ந்த காஷ்மீர் பண்டிட்டுகள் மீண்டும் தங்கள் சொந்த மண்ணிற்கு வருவதற்கு கவுவமான வாய்ப்புகள் ஏற்படுத்தப்பட்டுள்ளன.

கடந்த 1947ம்ஆண்டில் ஏறக்குறைய 55ஆயிரம் அகதிகள் மேற்கு பாகிஸ்தானில் இருந்தது இங்கு வந்துள்ளனர். அவர்களுக்கு எந்த நாட்டு குடியுரிமையும் அளிக்கப்படவில்லை. இதனால் அவர்கள்  ஜம்மு காஷ்மீரில்  நிலம் வாங்குவதற்கோ அல்லது அரசு வேலை வாய்ப்புகளோ தரப்படுவது இல்லை. இருப்பினும் பாஜக தலைமையிலான என்.டி.ஏ கூட்டணி அரசு மேற்கு பாகிஸ்தான் அகதிகள் குடும்பத்தினைச் சேர்ந்த இளைஞர்களுக்கு துணை நிலை ராணுவத்தில் சேருவதற்கு சலுகை அளித்துள்ளது.

கடந்த 1980ம்ஆண்டுகளின் மத்தியில் காஷ்மீர் பள்ளத்தாக்கில் ஏற்பட்ட தீவிரவாத நடவடிக் கைகளால் 50ஆயிரம் காஷ்மீர் பண்டிட்டுகள் இந்த பள்ளத்தாக்கை விட்டு வெளியேற வேண்டிய நிலை ஏற்பட்டது. ஜம்முகாஷ்மீர் மாநிலம்  வளர்ச்சி நிலையை எட்டுவதற்கு ரூ80ஆயிரம் கோடி நிதி உதவி அறிவிக்கப்பட்டு இருக்கிறது.,இந்த மாநிலத்திற்கு இதுவரை அளிக்கப்பட்ட நிவாரண உதவிகளில் மிக அதிகமான தொகை தற்போதுதான் அறிவிக்கப்பட்டுள்ளது.இந்த நிதிஉதவி ஒரு உதாரணம் தான். தற்போது அறிவிக்கப்பட்டுள்ள நிதிஉதவியை வெளிப்படைத்தன்மையுடன்  கடமை உணர்வுடன் செலவழித்தால் மத்திய அரசு இந்த மாநிலத்திற்கு அதிக அளவில் நிதியை ஒதுக்கீடு செய்யும். நிதி உதவி மட்டுமல்ல இந்த மாநில மக்களுக்காக இதயங்களும்  திறக்கப்படும். ஜம்மு காஷ்மீர்மாநிலத்திற்காக புதிய இந்தியா ரிசர்வ் பட்டாலியன்(ஐ,ஆர்பி) உருவாக்கப்படும் இந்த படைப்பிரிவிற்காக 4ஆயிரம் இளைஞர்கள் வேலை வாய்ப்பினை பெறுவார்கள்.

நாடு முழுவதும் வளர்ச்சிப்பணிகள்  நடைபெற்று வருகின்றன. சாதாரண மனிதரும் வளர்ச்சி திட்டப்பணிகளை அறியக்கூடியதாக இருக்கிறது. ஆனால் எதிர் கட்சியினர் என்ன பணிகள் நடைபெற்றுள்ளது என்று கேள்வி எழுப்புகிறார்கள். இந்த மாநிலத்தில் உள்ள இளைஞர்கள், தொழில் முனைவோர், மற்றும் வணிகர்கள் வங்கி கடன்களை யும்  மத்திய அரசு அறிவித்த இதர நிதி உதவி திட்டங்களையும் பயன்படுத்துங்கள்.நாள் ஒன்றிற்கு 18கிலோ மீட்டர் தூரத்திற்கு சாலை  அமைக்கும் பணி நடக்கிறது.காங்கிரஸ் தலைமையிலான முந்தைய ஐக்கிய முற்போக்கு கூட்டணி அரசின் போது நாள் ஒன்றிற்கு 2கிலோ மீட்டர் தூரத்திற்கு மட்டுமே சாலைகள் அமைக்கப்பட்டன,.வரும் காலத்தில் ரயில், சாலை கட்டமைப்புகளை விரிவுப்படுத்த விரும்புகிறோம். அத்தியாவசிய தேவைகளான தண்ணீர், மின் சாரம் ஆகியவை இந்த சமூகத்தினை வலிமைப்படுத்துவதற்கு தேவைப்படுகிறது.

18ஆயிரம் கிராமங்களுக்கு ஆயிரம் நாட்களில் மின் வசதி அளிக்க வேண்டும் என்று  எனது அரசு உறுதி கொண்டுள்ளது. மின்சாரம் அளிக்கப்பட உள்ள கிராமங்களில் மின் கம்பங்கள் கூட கிடையாது அந்த இடத்தில் அடிப்படை கட்டமைப்புகளை உருவாக்கி மின் சாரம் தருவதற்கு உறுதி கொண்டிருக்கிறோம். இவ்வாறு அவர் தெரிவித்தார்.</description>
</news>
