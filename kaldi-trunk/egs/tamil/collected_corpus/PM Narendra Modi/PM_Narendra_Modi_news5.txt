<news>
<headline>தீவிரவாதத்தை ஒடுக்குவதற்கு உலக அளவில் உடனடி நடவடிக்கை தேவை: பிரதமர் மோடி வலியுறுத்தல்</headline>
<description>
அன்டல்யா,(துருக்கி): பாரிசில் நடந்த மோசமான தீவிரவாதத்தாக்குதலுக்கு கண்டனம் தெரிவித்த பிரதமர் மோடி  தீவிரவாதத்தை ஒடுக்குவதற்கு உலக அளவில் உடனடி நடவடிக் கை எடுக்க வேண்டும் என்று தெரிவித்தார். பிரதமர் நரேந்திர மோடி 3நாள் சுற்றுப்பயணமாக பிரிட்டனுக்கு சென்றுள்ளார்.அவரது பயணத்தின் போது இந்தியா-பிரிட்டன் இடையே பருவநிலை மாற்றம் உள்பட பல்வேறு ஒப்பந்தங்கள் நிறைவேறியுள்ளன.

இந்த நிலையில் சனிக்கிழமையன்று பிரான்ஸ் தலைநகர் பாரிசில்  தீவிரவாதிகள் தாக்குதல் நடத்தினர். இந்த தாக்குதலில்129பேர் உயிரிழந்துள்ளனர். இந்த தாக்குதலுக்கு உலக தலைவர்கள் கடும் கண்டனம் தெரிவித்தனர். பிரிட்டன் பயணத்தை முடித்துக் கொண்டு துருக்கியின் தென் பகுதியில் உள்ள அன்டல்யா பகுதியில் நடக்கும் ஜி.-20 மாநாட்டிற்கு சென்றஇந்திய பிரதமர் மோடியும்பாரிசில் தீவிரவாதிகள் நடத்திய தாக்குதலுக்கு கண்டனம் தெரிவித்தார்.

பாரிஸ் தாக்குதலுக்கு நாங்கள் கடும் கண்டனம் தெரிவிக்கிறோம். தீவிரவாதத்தை ஒடுக்குவதற்கு உலக நாடுகள் ஒன்று பட்டு உடனடியாக நடவடிக் கை எடுக்க வேண்டும் என மோடி தெரிவித்தார்.ஜி-20 மாநாடு நடைபெறுவதற்கு முன்னர் நடந்த பிரிக்ஸ் மாநாட்டில் கலந்து கொண்ட பிரதமர் மாநாட்டிற்கு இடையே இந்த கருத்தை தெரிவித்தார்.

பிரிக்ஸ் அமைப்பில் பிரேசில் ரஷ்யா,சீனா,இந்தியா, தென் ஆப்பிரிக்கா ஆகிய 5நாடுகள் உள்ளன. இந்த பிரிக்ஸ் அமைப்புக்கு வருகிற 2016ம் ஆண்டு பிப்ரவரி மாதம் 1ம் தேதி முதல் இந்தியா தலைமை வகிக்கிறது. இந்தியா தலைமை பதவியை ஏற்கும் போது தீவிரவாதத்தினை ஒடுக்குவதற்கு முன்னுரிமை அளிக்கும் என்று தெரிவிக்கப்பட்டுள்ளது.பிரிக்ஸ் மாநாட்டில்  ரஷ்யா ஜனாதிபதி விளாடிமிர் புடின், சீன ஜனாதிபதி ஜி ஜின்பிங்க், தென் ஆப்பிரிக்க ஜனாதிபதி ஜாகப் சுமா, மற்றும் பிரேசில் ஜனாதிபதி தில்மா ரூசெப் இந்திய பிரதமர் மோடி ஆகியோர் கலந்து கொண்டனர்.

சினாய் நகரில் நடந்த உயிரிழப்புக்காக நாங்கள் ரஷ்யாவிற்கு இரக்கத்தை தெரிவிப்பதுடன் அந்த நாட்டிற்கு எந்த ஆதரவை அளிக்கிறோம். அங்காரா, பெய்ரூட் ஆகிய நகரங்களில் நடந்த நிகழ்வுகள் தீவிரவாதம் அதிகரித்து இருப்பதை காட்டுவதாக இருக்கிறது என்றும் பிரதமர் மோடி தெரிவித்தார். இந்த மாதம் 13ம் தேதியன்று பாரிசில் ஐ.எஸ்.ஐ.எஸ் தீவிரவாதிகள் நடத்திய தாக்குதலில் 129பேர் கொல்லப்பட்டனர்  352 பேர் காயம் அடைந்தனர். பலரது உடல் நிலை அபாய நிலையில் உள்ளது.</description>
</news>
