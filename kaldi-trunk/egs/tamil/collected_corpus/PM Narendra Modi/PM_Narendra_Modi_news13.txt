<news>
<headline>தமிழக மழைவெள்ளத்தை பார்வையிட்ட பிரதமர் மோடி வெள்ள நிவாரண நிதியாக மேலும் ரூ1000 கோடி அறிவிப்பு</headline>
<description>
சென்னை: சென்னை,காஞ்சிபுரம், திருவள்ளுர் மாவட்டங்களில்வெள்ளம் பாதித்த பகுதிகளை பார்வையிட்ட பிரதமர் மோடி தமிழகத்திற்கு மேலும் ரூ1000கோடியை வெள்ள நிவாரண நிதியாக அறிவித்தார். சென்னை,உள்ளிட்ட பல மாவட்டங்களில் கன மழை  கொட்டி வருகிறது. இந்த மழை வெள்ளத்தில் சென்னை மாநகரமே உருக்குலைந்துள்ளது. இந்த மழை வெள்ள பாதிப்பு குறித்து பிரதமர் மோடி நேற்று ஹெலிகாப்டரில் ஆய்வு செய்தார். இந்த ஆய்வினை முடித்தவுடன் தமிழக வெள்ள நிவாரண பணிகளுக்கு மேலும் ரூ1000கோடியை மத்திய அரசு அளிக்கிறது என்றார். இந்திய அரசு ஏற்கனவே தமிழகத்திற்கு ரூ940கோடி வெள்ள நிவாரண பணி நிதியாக அளித்துள்ளது என பிரதமர் மோடி கூறினார்.

பிரதமருடன் கவர்னர் கே.ரோசய்யா, முதல்வர் ஜெயலலிதா, ஆகியோர் உடன் இருந்தனர்.  பிரதமர் சிறிய வார்த்தைகளை தமிழில் பேசினார். அப்போது உங்கள் ஆதரவுடன் நான் இருக்கிறேன் என்றார்.இதனைத்தொடர்ந்து அவர் ஆங்கிலத்தில் உரையாற்றிய அவர் மழை வெள்ள பாதிப்பு மிக மோசமாக இருக்கிறது. நான் மழை வெள்ள சேதங்களை பார்வையிட்டுள்ளேன்.தமிழக மக்களுடன் இந்திய மக்கள் அனைவரும் இருக்கிறார்கள்என்றார். அவர் மழை வெள்ளத்தை பார்வையிட்ட போது மத்திய அமைச்சர் பொன் .ராதா கிருஷ்ணன் உடன் இருந்தார்.

இதன் பின்னர் அவர் ட்விட்டரில் வெளியிட்ட செய்தியில் இந்திய அரசு தமிழக மக்களின் தோளோடு தோளோடாக உறு துணையாக இருக்கும். வெள்ளப்பாதிப்பு பகுதிகளை பார்வையிட்ட பின்னர் மேலும் ரூ1000கோடியை அளிப்பதற்கு உத்தரவிட்டுள்ளேன். இந்த நிவாரண நிதி உடனடி நிவாரணப்பணிக்காக அளிக்கப்பட்டதாகும். கடுமையான மழையால் சென்னை நகரம் பாதிக்கப்பட்டு இருப்பதை எனது ஆய்வுப்பணியில் பார்த்தேன்என தெரிவித்துள்ளார்.

சென்னையில் உள்ள கடற்படை தளத்தில் முதல்வருடன் ஆலோசனை நடத்திய பின்னர் ரூ1000 கோடியை வெள்ள நிவாரண பணிகளுக்கு பிரதமர் மோடி அறிவித்தார். முன்னதாக பிரதமர் மோடி டெல்லியில் இருந்து அரக் கோணத்தில் உள்ள ஐ.என்.எஸ் ராஜாளி கடற்படை தளத்திற்கு வந்தார். அந்த இடம் சென்னையில் இருந்து 60கிலோ மீட்டரில் உள்ளது. பின்னர்அவர் சென்னையில் வான் வழியாக வெள்ளம் பாதித்த பகுதிகளை பார்வையிட்டார்.பின்னர் அவர் காஞ்சிபுரம், திருவள்ளூர் மாவட்ட வெள்ளப்பாதிப்புகளை பார்வையிட்டார். கடந்த நவம்பர் மாதம் முதல்   கொட்டி வரும் மழை வெள்ள பாதிப்புக்கு மத்திய அரசு ஏற்கனவே ரூ940கோடியை வெள்ள நிவாரண பணி நிதியாக அளித்துள்ளது.</description>
</news>
