<news>
<headline>
பருவநிலை மாற்ற ஒப்பந்தத்தால் யாருக்கும் வெற்றியும் இல்லை, தோல்வியும் இல்லை: பிரதமர் மோடி
</headline>
<description>
புதுடெல்லி : பாரிசில் நடந்த பருவ நிலை மாற்ற ஒப்பந்தத்தால் யாருக்கும் வெற்றியும் இல்லை தோல்வியும் இல்லை என்று பிரதமர் மோடி கூறினார்.பரு வ நிலை நீதிக்கு கிடைத்த வெற்றி என்றும் அவர் தெரிவித்தார். பிரான்ஸ்தலைநகர் பாரிசில் கடந்த இருவாரங்களாக நடந்த உலக பருவ நிலை மாற்ற மாநாடு டிசம்பர் 11ம் தேதியன்று முடிவடைந்தது. இந்த மாநாட்டில் இந்தியா ,சீனா, அமெரிக்கா ரஷ்யா உள்ளிட்ட 195நாடுகளின் தலைவர்கள் கலந்து கொண்டார்கள். இந்த மாநாட்டின் துவக்க நிகழ்ச்சியில் இந்திய பிரதமர் மோடி, அமெரிக்க ஜனாதிபதி ஒபாமா ஆகியோர் கலந்து கொண்டனர் . இதில் ஐக்கிய நாடுகள் சபையின் பொதுச் செயலாளர் பான் கி மூனும் கலந்து கொண்டார். இந்த மாநாட்டில்  உலக வெப்ப நிலையை 2டிகிரி செல்சியஸ் குறைப்பது என்று முடிவு செய்யப்பட்டது. இந்த ஒப்பந்தம் குறித்து அமெரிக்க ஜனாதிபதி ஒபாமா பிரதமர் மோடியுடன் கடந்த இரு தினங்களுக்கு முன்னர் தொலைபேசியில் தொடர்பு கொண்டு பேசினார்.

வளர்ந்த நாடுகளின் தொழிற்சாலைகள், பெருகி வரும் வாகனப்புகையால் காற்றில் கரிம படலங்கள் படிவது அதிகரித்து வருகிறது. இதனால் வான் பகுதியில் இருக்கும் ஓசோன் படலம் ஓட்டையாகும் அபாயம் உள்ளது. இந்த நிலையில் கரிம வாயுக்களால், சுற்றுச்சூழல் வெப்பமும் ஆண்டுக்கு ஆண்டு அதிகரித்து வருகிறது. பருவ நிலை மாற்றமும் ஏற்படுகிறது. வெயில் காலங்களில் மழையும் மழைக்காலத்தில் மழையே இல்லாத நிலையும் ஏற்படுகிறது. உலகம் சூடாகி வருவதால் ஏற்படும் பருவ நிலை மாற்றத்தால் வெள்ளம் , வறட்சி போன்ற இயற்கை பேரிடர்கள் உலகின் பல நாடுகளில் ஏற்பட்டு  வருகின்றன . சென்னை உள்ளிட்ட தமிழக மாவட்டங்களில் வடகிழக்கு மழை வரலாறு காணாத வகையில் கொட்டி தீர்த்துள்ளது. சென்னையில் கடந்த 100 ஆண்டுகளில் இல்லாத அளவில் மழை கொட்டி வெள்ளப்பெருக்கு ஏற்பட்டது. இத்தகைய மழை பருவ நிலை  மாற்றம் காரணமாகவே ஏற்பட்டுள்ளது என்று பாரிஸ் பருவ நிலை

மாநாட்டில் பங்கேற்ற பிரான்ஸ் ஜனாதிபதி பிரான்கய்ஸ் ஹாலண்டே குறிப்பிட்டார். பாரிஸ் மாநாட்டில் உலக வெப்ப நிலையை 2டிகிரி செல்சியசுக்கு குறைப்பது என்று அதில் கலந்து கொண்ட உலக நாடுகள் ஒப்புக் கொண்டன. இந்த ஒப்பந்தம் குறித்துபிரதமர் மோடி ட்விட்டரில் கூறியதாவது, பாரிசில் பருவ நிலை மாற்றம் தொடர்பாக எடுக்கப்பட்ட ஒப்பந்தம் பருவநிலை நீதிக்கு கிடைத்த வெற்றியாகும். இந்த ஒப்பந்தத்தால் யாருக்கும் வெற்றியும் இல்லை. தோல்வியும் இல்லை. பாரிசில்  கலந்து கொண்ட தலைவர்கள் உலக வெப்பமயமாதலை தடுக்க 2 டிகிரி செல்சியஸ் வெப்பத்தை குறைப்பது என்று ஒப்புக் கொண்டுள்ளனர். எதிர் காலத்திற்காக நாம் அனைவரும் ஒன்றாக இணைந்து பணியாற்றுகிறோம். பருவ நிலை மாற்றத்தை கட்டுப்படுத்தவும் உலக வெப்ப மயமாதலை தடுக்கவும் வளர்ந்த நாடுகள் 2020 ஆண்டு முதல்  வளரும் நாடுகளுக்கு ஆண்டுக்கு 1லட்சம் கோடி டாலர் அளிப்பதற்கு உறுதி கொண்டுள்ளன.(ஒரு டாலர் மதிப்பு இந்திய ரூபாயில் சரசரியாக ரூ65ஆகும்)பருவ நிலை மாற்றம் உலக நாடுகளுக்கு இன்னும் சவாலாகவே இருக்கிறது. பாரிசின் ஒப்பந்தம் பருவ நிலை மாற்றத்தால் ஒவ்வொரு நாடும் எதிர் கொள்ளும் சவாலை காட்டுவதாகவே விளக்குவதாகவே உள்ளது.பாரிசில் வரலாற்று சிறப்பு மிக்க ஒப்பந்தம் நிறைவேறியுள்ளது. பலநாட்கள் கடுமையாக விவாதங்கள் நடந்த பின்னர் 195நாடுகளின் தலைவர்கள் பருவ நிலை மாற்ற மாநாட்டில் உலக வெப்ப நிலையை 2டிகிரி செல்சியசுக்கு குறைப்பதற்கு ஒப்புக் கொண்டுள்ளனர்.இவ்வாறு அவர் தெரிவித்துள்ளார்.

(பாரிஸ் மாநாட்டை நடத்திய பிரான்கய்ஸ் ஹாலண்டே பிரதமர் மோடியை தொடர்பு கொண்டு பருவ நிலை மாற்ற பேச்சுவார்த்தை ஒப்பந்த ஏற்படுவதற்கு முன்னர் பேச்சு வார்த்தைகுறித்து  மதிப்பீடு செய்யுமாறு கோரினார்.)  பாரிசில் 31 பக்க ஒப்பந்தம் கையெழுத்தாகி இருக்கிறது. இந்த ஒப்பந்தம் நிறைவேறுவதற்கு முன்னர் பிரான்ஸ் ஜனாதிபதி பிரான்கய்ஸ் ஹாலண்டே என்னை தொடர்பு கொண்டு பேசியது அவரது பெருந்தன்மையை காட்டுகிறது என மோடி தெரிவித்தார். இதனை பிரதமர் அலுவலக செய்தி குறிப்பு தெரிவித்துள்ளது.
</description>
</news>
