<news>
<headline>ரஷ்யாவில் விமானம் தரையிறங்கும் போது விபத்து: 59 பேர் பலியானதாக தகவல்</headline>
<description>
மாஸ்கோ,ரஷ்யாவின் தெற்கு பிராந்திய நகரான ரோஸ் ஆன் டவ் என்ற நகரில்  உள்ள விமான நிலையத்திற்கு உள்ளூர் நேரப்படி அதிகாலை பிளைய் துபாய் என்ற விமானம் ஒன்று துபாயில் இருந்து 55 பயணிகள் மற்றும் 4 விமான சிப்பந்திகளுடன்  ரோஸ்டவ் ஆன் டவ் விமான நிலையத்தில் தரையிறங்க முயன்றது. அப்போது, மூடுபனி காரணமாக ஓடு பாதை சரிவர தெரியாததால், விமானம் விபத்தில் சிக்கியது. விமானம் தீ பிடித்து புகை மண்டலமாக அந்த இடம் முழுவதுமாக காணப்பட்டதாக நேரில் பார்த்தவர்கள் சிலர் தெரிவித்தனர்.இந்த விபத்தில் விமானத்தில் பயணம் செய்த அனைவரும் பலியாகியிருக்கலாம் என்று  கருதப்படுகிறது. இன்னும் உயிரிழந்தவர்களின் அடையாளம் கண்டறியப்படவில்லை. விமானம் விபத்துக்குள்ளானத்தை துபாய் ஏர்லைன்ஸ் நிறுவனமும் டுவிட்டர் மூலமாக உறுதிப்படுத்தியுள்ளது.</description>
</news>
