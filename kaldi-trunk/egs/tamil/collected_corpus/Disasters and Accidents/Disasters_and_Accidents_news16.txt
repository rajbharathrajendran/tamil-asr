<news>
<headline>பெரு நாட்டில் பயணிகள் பேருந்து ஆற்றுக்குள் கவிழ்ந்து விபத்து: 23 பேர் பலி</headline>
<description>
புவெர்ட்டோ,
தென் அமெரிக்க நாடான பெரு நாட்டில் பயணிகள் பேருந்து ஆற்றுக்குள் கவிழ்ந்து விபத்துக்குள்ளானதில் 23 பேர் பலியாகி உள்ளதாக தகவல்கள் தெரிவிக்கின்றன.
பெருநாட்டில் உள்ள புவெர்ட்டோ மல்டோனாடோ நகரில் இருந்து குஸ்க்கோ என்ற நகரை நோக்கி 60 பயணிகளுடன் பயணிகள் பேருந்து அண்டேஸ் என்ற மலைப்பாதை வழியாக சென்று கொண்டிருந்தது.  இந்த பேருந்தில் பயணம் செய்தவர்கள் நாளை நடைபெற உள்ள அதிபர் தேர்தலில் வாக்களிப்பதற்காக இந்த சென்று கொண்டிருந்தாக கூறப்படுகிறது.
உர்கோஸ் என்ற பகுதியை கடந்த போது திடீரென டிரைவரை கட்டுப்பாட்டை இழந்த பேருந்து மலையில் இருந்து  உருண்டு மாப்பாச்சோ என்ற ஆற்றுக்குள் பாய்ந்தது. இந்த கோர விபத்தில் 23 பேர் சம்பவ இடத்திலேயே உயிரிழந்தனர். 32 பேர் படுகாயம் அடைந்துள்ளதாக தகவல்கள் வெளியாகி உள்ளது.
காயமடைந்த அனைவரும் குஸ்கோ நகரில் உள்ள மருத்துவமனையில் சிகிச்சை பெற்று வருகின்றனர். அவர்களில் சிலரது நிலைமை கவலைக்கிடமாக உள்ளதால் பலி எண்ணிக்கை உயர கூடும் என்று கூறப்படுகிறது. விபத்து நடந்த பகுதியில், தொடர்ந்து மீட்புப் பணிகள் நடைபெற்று வருகின்றது. பேருந்தில் எத்தனை பேர் பயணம் செய்தார்கள் என்பது குறித்தும் விசாரணை நடைபெற்று வருகிறது.</description>
</news>
