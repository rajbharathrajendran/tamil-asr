<news>
<headline>ஜப்பானில் அடுத்தடுத்து நிலநடுக்கம்: 29 பேர் பலியானதாக தகவல்</headline>
<description>
மாஷ்கி,ஜப்பான் நாட்டின் குமமோட்டோ அருகே நேற்று இரவு சக்திவாய்ந்த பூமி அதிர்ச்சி ஏற்பட்டது. அது ரிக்டர் அளவுகோலில் 7.3 ஆக பதிவானது.பூமிக்கு அடியில் 40 கி.மீ. ஆழத்தில் பூமி அதிர்ச்சி தாக்கியது. இதனால், கட்டிடங்கள் குலுங்கின.அதைத் தொடர்ந்து, சுனாமி எச்சரிக்கை விடுக்கப்பட்டது. இருப்பினும், 50 நிமிடங்களுக்கு பிறகு சுனாமி எச்சரிக்கை விலக்கி கொள்ளப்பட்டது. நிலநடுக்கத்தால், பல இடங்களில் கட்டிடங்கள் இடிந்து விழுந்ததில் பலர் காயம் அடைந்தனர்.  29 பேர் பலியானதாக  தகவல்கள் கூறுகின்றன. 24 மணி நேரத்தில் அங்கு 2 முறையாக நிலநடுக்கம் ஏற்பட்டதையடுத்து, அந்நாட்டு பிரதமர் அவசர ஆலோசனைக்கு அழைப்பு விடுத்துள்ளார். 760 க்கும் மேற்பட்டோர் காயம் அடைந்துள்ளதாக அந்நாட்டு பொது செய்திதொடர்பாளர் தெரிவித்துள்ளார்.</description>
</news>
