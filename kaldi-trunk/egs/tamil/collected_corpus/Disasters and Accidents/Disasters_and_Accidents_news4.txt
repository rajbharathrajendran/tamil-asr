<news>
<headline>பாகிஸ்தானில் வழிமுறை செய்து காட்டியபோது குண்டு வெடித்தது  நாற்காலியுடன் பறந்த நீதிபதி</headline>
<description>
கராச்சி,
பாகிஸ்தானின் கராச்சியில் தீவிரவாத தடுப்பு  கோர்ட்டு உள்ளது. அங்கு ஒரு வெடிகுண்டு வழக்கு விசாரணைக்கு வந்தது.  அப்போது, அந்த வழக்கில் கைப்பற்றப்பட்ட கையெறி குண்டுகள் கோர்ட்டுக்கு எடுத்து வரப்பட்டன. விசாரணையின் போது, அந்த குண்டுகளை வெடிக்க செய்வது குறித்து செய்முறை விளக்கம் காட்டும் படி நீதிபதி ஷாகில் ஹைதர் கேட்டுக் கொண்டார். எனவே நிபுணர்களும் ஒரு குண்டை வெடிக்க செய்யும் வழிமுறை களை செய்து காட்டினர்.
அப்போது எதிர்பாராத விதமாக டமார் என்ற சத்தத்துடன் குண்டு வெடித் தது. அதில் 2 போலீசாரும் கோர்ட்டு ஊழியர் ஒருவரும் ஆக 3 பேர் காயம் அடைந்த னர். மேலும், நீதிபதி ஷாகில் ஹைதர் தூக்கி வீசப்பட்டார். இதனால் கோர்ட்டில் பதட்ட மும், பரபரப்பும் ஏற்பட் டது. போலீசார் அங்கு விரைந்து சென்று காயம் அடைந்தவர்களை ஆஸ்பத்தி ரியில் சேர்த்தனர். இச்சம்பவம் குறித்து விசாரணைக்கு உத்தரவிடப்பட்டுள்ளது.</description>
</news>
