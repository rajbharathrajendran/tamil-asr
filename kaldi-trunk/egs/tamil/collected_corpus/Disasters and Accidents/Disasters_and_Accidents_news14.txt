<news>
<headline>ஜப்பான் நிலநடுக்கத்தில் பலியானோர் எண்ணிக்கை 41-ஆக உயர்ந்தது; கட்டிட இடிபாடுகளில் பலர் சிக்கியிருப்பதாக தகவல்</headline>
<description>
குமாமோட்டோ, 
ஜப்பானின் குமாமோட்டோ பகுதியில் அடுத்தடுத்து ஏற்பட்ட சக்திவாய்ந்த நிலநடுக்கத்தில் இதுவரை 41 பேர் உயிரிழந்துள்ளதாக அந்நாட்டு அரசு தெரிவித்துள்ளது. ஆயிரத்திற்கும் மேற்பட்டோர் படுகாயமடைந்துள்ளதாகவும் அவர்களில் 184 பேரின் நிலை மிகுந்த கவலைக்கிடமாக இருப்பதாகவும் தெரிவிக்கப்பட்டுள்ளது. இதுவரை நிலநடுக்கம் ஏற்பட்ட பகுதியில் இருந்து 90 ஆயிரம் பேர் வெளியேற்றப்பட்டுள்ளனர். நிலநடுக்கம் ஏற்பட்ட பகுதிக்கு அருகில் இருக்கும் அணை உடையும் அபாயம் இருப்பதாக எச்சரிக்கப்பட்டுள்ளதால் அங்கிருந்தும் 300-க்கும் மேற்பட்டவர்கள் அப்புறப்படுத்தப்பட்டுள்ளனர். மீட்பு பணியில் காவல்துறை, தீயணைப்புத் துறையினர், தற்காப்புப் படையினர் தீவிரமாக ஈடுபட்டுள்ளனர்.</description>
</news>
