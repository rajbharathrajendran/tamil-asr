<news>
<headline>ரஷ்யாவில் சக்தி வாய்ந்த நிலநடுக்கம்: வீடுகள் குலுங்கியதால் மக்கள் பீதி</headline>
<description>
மாஸ்கோ,ரஷ்யாவின் கிழக்குப்பகுதியில் உள்ள கம்சாட்கா தீபகற்பப் பகுதியில் இன்று பயங்கர நிலநடுக்கம் ஏற்பட்டது. கம்சாட்காவின் கமாண்டர் தீவுகளின் தென்மேற்கே 146 மைல் தூரத்தில் இன்று காலை கடுமையான நிலநடுக்கம் ஏற்பட்டது. பூமியின் அடியில் 40 மைல் ஆழத்தில் ஏற்பட்ட இந்த நிலநடுக்கம் ரிக்டர் அளவுக்கோலில் 6.6 ஆக பதிவானது. நிலநடுக்கத்தால் வீடுகள் குலுங்கியதால், மக்கள் பீதியில் வீதிகளில் தஞ்சம்  புகுந்தனர். இந்த நிலநடுக்கத்தால் ஏற்பட்ட  உயிர் மற்றும் பொருட்சேதம்  குறித்து உடனடியாக  தகவல் ஏதும் வெளியாகவில்லை. சுனாமி எச்சரிக்கையும் விடுக்கப்படவில்லை என உள்ளூர் ஊடகங்கள் குறிப்பிட்டுள்ளன.</description>
</news>
