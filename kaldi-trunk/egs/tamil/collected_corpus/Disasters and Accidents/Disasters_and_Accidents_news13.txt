<news>
<headline>ஜப்பான் நிலநடுக்கத்தால் ஆப்பிள் ஐபோன்கள் தயாரிப்பு முடக்கம்</headline>
<description>
டோக்கியோ, 
ஜப்பான் நாட்டின் முன்னணி எல்கட்ரானிக் ஜாம்பவானாக திகழும் சோனி நிறுவனம் ஆப்பிள் ஐபோன்கள் உட்பட ஸ்மார்ட்போன்களில் பயன்படுத்தப்படும் இமேஜ் சென்சார்களை தயாரித்து வழங்கி வருகிறது. ஸ்மார்ட்போன்களில் எலக்ட்ரிக்கல் சிக்னல்களை ஒளியாக மாற்றக்கூடிய வேலையை செய்யும் ஐ.சி. கருவியே இந்த இமேஜ் சென்சார்களாகும். 
இந்நிலையில், ஜப்பானின் குமாமோட்டோ பகுதியில் அடுத்தடுத்து ஏற்பட்ட சக்திவாய்ந்த நிலநடுக்கத்தால் அப்பகுதியில் உள்ள எலக்ட்ரானிக் தொழிற்சாலைகளும் பாதிப்புக்குள்ளாயின. சில தொழிற்சாலைகளில் ஒரு பகுதியே இடிந்து விழுந்துள்ளது. குறிப்பாக, ஆப்பிள் ஐபோன்களுக்கான இமேஜ் சென்சார் ஐ.சி.யை தயாரித்து வழங்கி வரும் சோனி நிறுவனத்தின் ஒரு தொழிற்சாலையும் பாதிக்கப்பட்டுள்ளது. 24 மணிநேரமும் இயங்கி வந்த  குயுசூ தீவுக்கு அருகில் உள்ள இந்த தொழிற்சாலை கடந்த வியாழக்கிழமையும், இன்றும் ஏற்பட்ட சக்திவாய்ந்த நிலநடுக்கத்தில் அதிர்ந்தன. சில பகுதிகளில் சேதமடைந்துள்ளன. இதையடுத்து, முழுமையாக நிலநடுக்க பாதிப்பில் இருந்து அப்பகுதி மீளும் வரை தொழிற்சாலை மூடப்படுவதாக தெரிவிக்கப்பட்டுள்ளது. 
இதுதவிர, ஹோண்டா மோட்டார், நிசான் மோட்டார், மிஸ்டுபிசி எலக்ட்ரிக், ரெனேசஸ் எலக்ட்ரானிக்ஸ் உள்ளிட்ட பல முன்னணி தொழிற்சாலைகளும் அப்பகுதியில் காலவரையறையின்றி மூடப்பட்டுள்ளன.</description>
</news>
