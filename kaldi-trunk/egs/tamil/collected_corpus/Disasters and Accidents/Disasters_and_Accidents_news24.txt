<news>
<headline>நிலநடுக்கம் ஏற்பட்டதன் விளைவாக எவரெஸ்ட் சிகரத்தில் பிளவுகளும், ஓட்டைகளும் ஏற்பட்டுள்ளன.</headline>
<description>
காட்மண்ட் 
நேபாள தலைநகர் காட்மாண்டு அருகே உள்ள கோர்கா மாவட்டத்தை மையமாக கொண்டு கடந்த 2015ம் ஆண்டு ஏப்ரல் 25ம் தேதி   ஏற்பட்ட மிகப்பெரிய நிலநடுக்கம் நாட்டையே புரட்டிப்போட்டது. கடந்த 80 ஆண்டுகளில் இல்லாத பேரழிவை சந்தித்துள்ள நேபாளம், அதிலிருந்து மீள முடியாமல் தவிக்கிறது. நிலநடுக்கத்துக்கு, நேபாளத்தில் மட்டும் 8,500 க்கும் மேற்பட்டோர் உயிரிழந்ததுடன், 16,390 பேர் வரை காயமடைந்துள்ளனர் என்று தெரிவிக்கப்பட்டு உள்ளது. பேரழிவு பூகம்பம் காரணமாக எவரெஸ்ட் சிகரத்தின் உயரம் குறைந்தது என கூறப்பட்டது.
இந்த நிலையில் தற்போது  எவரெஸ்ட் மலையில் பனி மலை ஏறும் போட்டிக்கான ஏற்பாடுகள் செய்யபட்டு வருகிறது இதில் ஈடுபட்டு இருக்கும் குழுவினர் எவரெஸ்ட் சிகரத்தை ஒட்டிய பகுதிகளில் நிலநடுக்கம் ஏற்பட்டதன் விளைவாக பல இடங்களில் பிளவுகளும், ஓட்டைகளும் ஏற்பட்டுள்ளதாக கண்டுபிடித்துள்ளனர்.</description>
</news>
