<news>
<headline>கருணாநிதியிடம் உளுந்தூர்பேட்டை தொகுதியை திருப்பி ஒப்படைத்த ம.ம.க. தி.மு.க. வேட்பாளராக வசந்தவேல் அறிவிப்பு</headline>
<description>
சென்னை,தங்களுக்கு ஒதுக்கப்பட்ட 5 தொகுதிகளில் உளுந்தூர்பேட்டை தொகுதியை தி.மு.க.விடம் மனிதநேய மக்கள் கட்சி ஒப்படைத்தது. அந்த தொகுதியில் தி.மு.க. வேட்பாளராக வசந்தவேல் அறிவிக்கப்பட்டுள்ளார். ஒரு தொகுதி ஒப்படைப்புதி.மு.க. கூட்டணியில் இடம் பெற்றுள்ள மனிதநேய மக்கள் கட்சிக்கு ராமநாதபுரம், தொண்டாமுத்தூர், நாகப்பட்டினம், ஆம்பூர், உளுந்தூர்பேட்டை ஆகிய 5 தொகுதிகள் ஒதுக்கப்பட்டு இருந்தது. இந்தநிலையில் மனிதநேய மக்கள் கட்சி தலைவர் ஜவாருல்லா, தி.மு.க. தலைவர் கருணாநிதியை கோபாலபுரத்தில் உள்ள அவரது இல்லத்தில் சந்தித்து பேசினார். இந்த சந்திப்பின்போது, தங்களுக்கு ஒதுக்கப்பட்ட உளுந்தூர்பேட்டை தொகுதியில் நாங்கள் போட்டியிட இயலாத சூழல் உள்ளது என்று கூறி அந்த தொகுதியை திருப்பி ஒப்படைத்தார். தி.மு.க. வேட்பாளர் அறிவிப்புஇதைத்தொடர்ந்து அந்த தொகுதிக்கு தி.மு.க. வேட்பாளராக ஜி.ஆர்.வசந்தவேல் அறிவிக்கப்பட்டார். இது தொடர்பாக தி.மு.க. தலைமை கழகம் வெளியிட்டுள்ள செய்திக்குறிப்பில் கூறப்பட்டுள்ளதாவது:-விழுப்புரம் மாவட்டம், உளுந்தூர்பேட்டை தொகுதி மனிதநேய மக்கள் கட்சிக்கு ஒதுக்கீடு செய்யப்பட்டு இருந்தது. இந்ததொகுதியில் மனிதநேய மக்கள் கட்சி போட்டியிட இயலாத சூழலில், இரு கட்சிகளும் ஒப்புக்கொண்டு, தி.மு.க. சார்பில் ஜி.ஆர்.வசந்தவேல் என்பவர் அந்த தொகுதியின் வேட்பாளராக அறிவிக்கப்படுகிறார்.இவ்வாறு அந்த செய்திக் குறிப்பில் தெரிவிக்கப்பட்டுள்ளது. ம.ம.க. வேட்பாளர்கள்மனிதநேய மக்கள் கட்சி (ம.ம.க.) ஒரு தொகுதியை ஒப்படைத்தது போக மீதமுள்ள 4 தொகுதிகளுக்கு வேட்பாளர்களை அறிவித்துள்ளது. இது குறித்து அக்கட்சி வெளியிட்டுள்ள அறிவிப்பில் கூறப்பட்டு இருப்பதாவது:-1.ராமநாதபுரம்-எம்.எச்.ஜவாருல்லா (மனிதநேய மக்கள் கட்சி தலைவர்).2.தொண்டாமுத்தூர்-கோவை செய்யது என்ற எம்.ஏ. செய்யது முகம்மது (துணை பொதுச்செயலாளர்). 3.நாகப்பட்டினம்-ஏ.எம்.ஜபருல்லா (நாகை தெற்கு மாவட்ட செயலாளர்).4.ஆம்பூர்-வி.எம்.நஜீர் அகமது (வேலூர் மேற்கு மாவட்ட செயலாளர்).இவ்வாறு அந்த அறிவிப்பில் தெரிவிக்கப்பட்டுள்ளது.வேட்பாளர்களாக அறிவிக்கப்பட்டவர்கள் தி.மு.க. தலைவர் கருணாநிதியிடம் வாழ்த்து பெற்றனர்.</description>
</news>
