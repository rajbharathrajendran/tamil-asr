<news>
<headline>‘‘மக்கள் நலக்கூட்டணி 30 நாட்களில் உடையும்’’ 
எச்.ராஜா பேட்டி</headline>
<description>
சென்னை, மக்கள் நலக்கூட்டணி இன்னும் 30 நாட்களில் உடையும் என்றும் பா.ஜனதா தேர்தல் அறிக்கையின் முக்கிய அம்சம் மதுவிலக்கு தான் என்றும் எச்.ராஜா கூறினார். பா.ஜனதா கட்சியின் தேசிய செயலாளர் எச்.ராஜா, சென்னையில் கட்சி தலைமை அலுவலகத்தில் நேற்று நிருபர்களுக்கு பேட்டி அளித்தார். அப்போது அவர் கூறியதாவது:-கூட்டணி உடையும்கம்யூனிச சித்தாந்தம் என்பது ஜனநாயகத்திற்கு எதிரானது. வன்முறையை தூண்டுவது. எதிரான கருத்துகள் சொல்பவர்களை படுகொலை செய்வது. இந்த காட்சிகளை கேரளா உள்பட அவர்கள் ஆளும் மாநிலங்களில் காணலாம். என்னை பொறுத்தவரை மா.கம்யூனிஸ்டுகள் என்பது, மர்டர் கம்யூனிஸ்டுகள் ஆகும். இந்த கம்யூனிஸ்டுகள், தமிழகத்தில் ம.தி.மு.க.வுடன் இணைந்து ஒரு மக்கள் விரோத (நல) கூட்டணியை உருவாக்கி உள்ளனர். இந்த கூட்டணியில் வைகோ இருப்பதால், இன்னும் 30 நாட்களில் இந்த கூட்டணி நிச்சயம் உடையும். ஏனென்றால் வைகோ ஒரு நிலையற்றவர். படுகொலைமக்கள் நலக்கூட்டணியுடன் பா.ஜனதா என்றும் கூட்டு சேராது. ஏனென்றால் நாட்டை துண்டாட நினைக்கும் கம்யூனிஸ்டு கட்சிகளுடன் நாங்கள் என்றும் சேரமாட்டோம். அதே போல் மோடியையும், அமித்ஷாவையும் விமர்சித்த வைகோவை நாங்கள் ஏற்றுக்கொள்ள மாட்டோம்.எனக்கு தெரிந்தவரை விஜயகாந்தை எங்களுடன் சேரும்படி அழைத்தோம். ஆனால் அதன்பின்பு அவருடன் எந்த பேச்சுவார்த்தையும் நடப்பதாக தெரியவில்லை. என்ன சாதி?உடுமலையில் நடந்த சங்கர் படுகொலையை வன்மையாக கண்டிக்கிறோம். இதுபோன்ற படுகொலைக்கு அ.தி.மு.க.வும், தி.மு.க.வும் தான் காரணம். ஏனென்றால் அவர்கள் எப்போதும் ஆதிதிராவிடர்கள் எதிர்ப்பு கொள்கையை கொண்டவர்கள். ஆனால் சமூகநீதி என்று பொய் பேசுவார்கள். சுதந்திரத்திற்கு முன்பு, காங்கிரஸ் கட்சியில் ஆதிதிராவிடர்களுக்கு உணவருந்த தனிவரிசை தான் இருக்கும். ஆனால் பாரதீய ஜனதாவை பொறுத்தவரை அனைவரும் ஒன்று தான். கடந்த 1937-ம் ஆண்டு நடந்த ஆர்.எஸ்.எஸ். பயிற்சி முகாமுக்கு காந்தி வந்திருந்தார். அவர் அங்கு ஒன்றாக உணவருந்திக் கொண்டு இருந்தவர்களிடம் சென்று, ‘‘நீங்கள் எந்த சாதி என்று ஒவ்வொருவராக கேட்டார்’’. அனைவரும் ‘‘நாங்கள் இந்துக்கள்’’ என்று பதிலளித்தனர். உடனே காந்தி, ‘‘அனைவரும் தயவு செய்து என்ன சாதி என்று சொல்லுங்கள்’’ என்று கேட்டுக்கொண்டார். அப்போது அங்கிருந்தவர்கள், ‘‘பிரமாணர்கள், ஆதிதிராவிடர்கள்’’ என்று சொன்னார்கள். இதனை கேட்டு மிகவும் மகிழ்ச்சி அடைந்த காந்தி, அனைவரும் ஒன்றாக இருக்க வேண்டும் என்ற எனது எண்ணத்தை இங்கு நீங்கள் பிரதிபலித்திருக்கிறீர்கள் என்றார்.இதில் இருந்தே பா.ஜனதா சாதி பார்ப்பது கிடையாது என்று தெரிந்து கொள்ளலாம். ஆனால் இங்குள்ள திராவிட கட்சிகள் எங்கள் மீது பொய்யான விமர்சனங்களை பரப்பி வருகின்றனர். மதுவிலக்குபா.ஜனதா தேர்தல் அறிக்கை தயாரிக்கப்பட்டு உள்ளது. இந்த அறிக்கை அடுத்த மாதம் (ஏப்ரல்) 1-ந்தேதி அல்லது 2-ந்தேதி வெளியிடப்படும். இதில் முக்கிய அம்சம், மது விலக்கு தான். தமிழ்நாடு மட்டுமின்றி, இந்தியா முழுவதும் மதுவிலக்கு கொண்டு வர வேண்டும் என்பதே எங்கள் எண்ணம். அதே போல் மதுவிற்பனை மூலம் இழக்கப்படும் வருமானத்திற்கும் அதில் தீர்வு கண்டு இருக்கிறோம். மணல் விற்பனையை அரசே செய்யும். தமிழக மணலை அடுத்த மாநிலத்திற்கு கொண்டு சென்று விற்பனை செய்ய அனுமதிக்க மாட்டோம். இவ்வாறு அவர் கூறினார்.</description>
</news>
