<news>
<headline>கூட்டணி கட்சிகளுடன் பா.ஜனதா பேச்சு நடத்தி வருகிறது; பொன்.ராதாகிருஷ்ணன் பேட்டி</headline>
<description>
ஆலந்தூர், 
மத்திய மந்திரி பொன்.ராதாகிருஷ்ணன் சென்னை விமான நிலையத்தில் நிருபர்களிடம் கூறியதாவது:- 
தமிழகத்தில் தேர்தல் களம் இன்னும் சூடுபிடிக்கவில்லை. தமிழகத்தில் அனைத்து கட்சிகளும் தேர்தல் பணியில் ஆரம்ப கட்ட நிலையில்தான் உள்ளன. பாரதீய ஜனதா கட்சியும் தனது தேர்தல் பணிகளில் ஈடுபட்டு வருகிறது. மக்களோடு எப்போதும் தொடர்பில் உள்ள பிரதமர் மோடி விவசாயிகள், வியாபாரிகள், இளைஞர்கள் என அனைவரையும் சந்தித்து பேசுகிறார். இளைஞர்களுக்கு கடிதங்கள் எழுதுகிறார். பிரதமரை எளிதாக அணுக முடியும். 
பாரதீய ஜனதா கட்சி தனது கூட்டணியில் உள்ள கட்சிகளுடன் பேச்சுவார்த்தை நடத்தி வருகின்றது. மேலும் கூட்டணியில் சேர விருப்பம் தெரிவித்து உள்ள கட்சிகளுடனும் பேச்சுவார்த்தை நடத்தி வருகிறோம்.
இவ்வாறு அவர் கூறினார்.</description>
</news>
