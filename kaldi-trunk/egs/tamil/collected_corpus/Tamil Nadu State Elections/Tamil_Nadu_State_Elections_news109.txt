<news>
<headline>பா.ஜனதா பிரசாரத்துக்கு 50 வீடியோ வாகனங்கள் மோடியின் சாதனைகளை கிராமம், கிராமமாக ஒளிபரப்ப ஏற்பாடு</headline>
<description>
சென்னை,
மோடியின் சாதனைகளை கிராமம், கிராமம் கொண்டு செல்லும் விதமாக, 50 பிரசார வீடியோ வாகனங்களை பா.ஜனதா தயார் செய்துள்ளது.அதிக வாக்குகள்
பா.ஜனதா கட்சி, தனக்கு ஆதரவு தெரிவித்த சிறிய கட்சிகளுடன் மட்டும் கூட்டணி வைத்து தமிழக சட்டசபை தேர்தலை சந்திக்கிறது. கடந்த நாடாளுமன்ற தேர்தலின் போது பா.ஜனதா தலைமையில் அமைந்த மெகா கூட்டணிக்கு மொத்தம் 19.2 சதவீத வாக்குகள் கிடைத்தன. ஆனால் தற்போது மெகா கூட்டணி இல்லை.இருந்தாலும், மோடிக்கே மக்கள் வாக்களித்தனர். எனவே இந்த முறை நாடாளுமன்ற தேர்தலின் போது கிடைத்த 19 சதவீதத்திற்கு மேல் தங்களுக்கு சட்டசபை தேர்தலிலும் வாக்குகள் கிடைக்கும் என்ற எண்ணத்தில் பா.ஜனதா கட்சி களம் காணுகிறது.பாமர மக்கள்
அதுமட்டுமின்றி, மத்தியில் மோடி தலைமையிலான ஆட்சியில் எந்த ஊழல் புகாரும் இல்லை. வளர்ச்சியே உள்ளது என்ற மக்களின் எண்ணமும், பா.ஜனதாவை தமிழக சட்டசபை தேர்தலில் ஒருபடி மேலே கொண்டு செல்லும் என்று அந்த கட்சி தலைவர்கள் நினைக்கின்றனர். எனவே வெற்றிக்கு அடித்தளம் அமைக்க, தீவிர தேர்தல் பிரசாரத்தில் ஈடுபட பா.ஜனதா முடிவு செய்துள்ளது. இதற்காக சமூக வலைத்தளங்கள், செல்போன்கள் போன்ற தகவல் தொழில்நுட்பங்களை முழுமையாக பயன்படுத்த போகிறது. அதே வேளையில், படிக்காத பாமர மக்களிடமும், மோடி சாதனைகளை கொண்டு செல்ல பிரசார வீடியோ வாகனங்களை வடிவமைத்து உள்ளது.வீடியோ வாகனங்கள்
அதற்கான பொறுப்பு அந்த கட்சியின் மாநில பொதுச் செயலாளர் கே.எஸ்.நரேந்திரனிடம் ஒப்படைக்கப்பட்டு உள்ளது. அவரது நேரடி கண்காணிப்பின் கீழ் மொத்தம் 50 பிரசார வீடியோ வாகனங்கள் தயார் செய்யப்பட்டு உள்ளது.இதற்காக மினிவேன்களில் பெரிய டி.வி. பொருத்தும் வகையில் மாற்றம் செய்யப்பட்டுள்ளது. அந்த டி.வி.யில் மோடியின் சாதனை திட்டங்கள் குறித்த வீடியோ படம் சுமார் 15 நிமிடங்கள் காண்பிக்கப்படும்.ஓட்டு வேட்டை
இந்த வீடியோ வாகனங்கள் 234 தொகுதிகளுக்கும் செல்லும் வகையில் பயணத்திட்டம் வகுக்கப்பட்டுள்ளது. குறிப்பாக கிராமம், கிராமமாக சென்று ஓட்டு வேட்டை நடத்த பா.ஜனதா முடிவு செய்துள்ளது. அந்த வாகனத்தில் தாமரை மலரட்டும், தமிழகம் வெல்லட்டும் என்ற வாசகமும் இடம்பெற்றுள்ளது.அனேகமாக வருகிற 10–ந் தேதி இந்த வாகனங்கள் தங்களது பிரசாரத்தை தொடங்கலாம் என எதிர்பார்க்கப்படுகிறது.</description>
</news>
