<news>
<headline>தே.மு.தி.க.வுடன் பேச்சு நடக்கவில்லை மு.க.ஸ்டாலின் பேட்டி</headline>
<description>
சென்னைதே.மு.தி.க.வுடன் பேச்சுவார்த்தை அப்போதும் நடக்கவில்லை, இப்போதும் நடக்கவில்லை என மு.க.ஸ்டாலின் கூறினார்.வாழ்த்து தெரிவிக்கும் நிகழ்ச்சிதி.மு.க. தலைமை அலுவலகமான அண்ணா அறிவாலயத்தில் உள்ள கலைஞர் அரங்கத்தில், புதிதாக நியமிக்கப்பட்ட விருகம்பாக்கம் தொகுதி தி.மு.க. மகளிர் அணி, மகளிர் தொண்டர் அணியை சேர்ந்த ஆயிரத்து 200 பேருக்கு தி.மு.க. பொருளாளர் மு.க.ஸ்டாலின் பொன்னாடை போர்த்தி வாழ்த்து தெரிவிக்கும் நிகழ்ச்சி நடைபெற்றது. இந்த நிகழ்ச்சியில் தென் சென்னை மாவட்ட செயலாளர் மா.சுப்பிரமணியன், முன் னாள் மாநகராட்சி மண்டல தலைவர் க.தனசேகரன், இளைஞர் அணி துணை செயலாளர் தாயகம் கவி உள்பட நிர்வாகிகள் கலந்து கொண்டனர்.நிகழ்ச்சியின் போது, மு.க. ஸ்டாலின் பேசியதாவது:-விரைவில் தேர்தலை சந்திக்க இருக்கிறோம். வருகிற மே 16-ந் தேதி தேர்தல் நடைபெற உள்ளது. நாள் கணக்கில் கூட்டி சொன்னால் 56 அல்லது 57 நாட்கள் உள்ளன. இதுவரை நீங்கள் எவ்வளவோ பணிகளை ஆற்றியிருக்கலாம். ஆனால், இன்று முதல் மே 16-ந் தேதி வரை நாம் ஆற்ற வேண்டிய பணி தான் மிகவும் முக்கியமானது.நல்ல ஆட்சி மலர வேண்டும்ஏனென்றால், இந்த தமிழகத்தை காப்பாற்ற வேண்டும் என்று சொன்னால், இப்போது நடைபெற்று கொண்டிருக்கும் ஜெயலலிதாவின் ஆணவ ஆட்சியை ஒழித்து மீண்டும் தலைவர் கருணாநிதி தலைமையில் நல்லாட்சி மலரச் செய்திட வேண்டும். அதற்கு நீங்கள் இனி செய்ய வேண்டியது என்னவென்றால், பொதுக்கூட்டங்கள், ஆடம்பர நிகழ்ச்சிகளை நிறுத்திவிட்டு, வீடு, வீடாக சென்று பிரசாரம் செய்ய வேண்டும்.மகளிர் அணியாகிய நீங்கள் ஒவ்வொரு வீட்டின் சமையல் அறை வரை செல்லும் அதிகாரம் படைத்தவர்கள். நீங்கள் வீடு, வீடாக சென்று தி.மு.க. ஆட்சியில் கருணாநிதி செய்த சாதனைகளையும், அ.தி.மு.க. ஆட்சியில் ஜெயலலிதா செய்த கொடுமைகளை சுட்டிக் காட்ட வேண்டும்.மூலைக்கு மூலை டாஸ்மாக் கடைஅதற்கு ஒன்றை மட்டும் கூறினால் போதும், அதாவது கருணாநிதி ஆட்சிக்கு வந்தால் முதல் கையெழுத்து மதுவிலக்கு என்று கூறியிருக்கிறார். ஆனால், ஜெயலலிதாவோ 5 ஆண்டுகளில் தெருவுக்கு தெரு, மூலைக்கு மூலை டாஸ்மாக் கடைகளை திறந்து வைத்துள்ளார். அதனால் ஏற்பட்டுள்ள கொடுமைகளையும் அட்டூழியங்களையும் மக்களிடம் எடுத்துச் சொல்லுங்கள்.எந்த கட்சியையும் சேராத மதுவிலக்கு போராளி சசிபெருமாள், தி.மு.க. தலைவர் கருணாநிதி மதுவிலக்கை அமல்படுத்துவதாக கூறியதற்கு நன்றி தெரிவித்த ஒரே காரணத்திற்காக, அவர் செல்போன் டவரில் ஏறி போராட்டம் நடத்தியபோது, அவரை பாதுகாக்க தமிழக அரசு தவறிவிட்டது.ஏமாற்று நாடகம்தமிழக சட்டசபையில் அமைச்சர் நத்தம் விஸ்வநாதன் மதுவிலக்கை அமல்படுத்த முடியாது என்று திட்டவட்டமாக மறுக்கிறார். ஜெயலலிதா சொல்லாமலா அவர் கூறியிருப்பார். ஆனால், இப்போது பெண்களையும், பொதுமக்களையும் ஏமாற்றுவதற்காக நாங்கள் ஆட்சிக்கு வந்தால் மதுவிலக்கை கொண்டு வருவோம் என ஏமாற்று நாடகம் நடத்துகின்றனர். எனவே நம்முடைய சந்ததியையும், இந்த நாட்டையும் காப்பாற்ற வேண்டுமானால் நண்பர்கள், உறவினர்கள் என தினசரி 10 பேரையாவது சந்தித்து தி.மு.க. ஆட்சியின் சாதனைகளை எடுத்து கூறி மீண்டும் தலைவர் கருணாநிதி தலைமையில் நல்லாட்சி மலர வழிவகை செய்ய வேண்டும்.இவ்வாறு அவர் பேசினார்.தொகுதி பங்கீடு பேச்சுவார்த்தைமுன்னதாக மு.க.ஸ்டாலின் கோபாலபுரத்தில் பத்திரிகையாளர்களை சந்தித்து பேட்டி அளித்தார். அப்போது அவரிடம் கேட்கப்பட்ட கேள்விகளும், அதற்கு அவர் அளித்த பதில்களும் வருமாறு:-கேள்வி: பல்வேறு கட்சிகள் தொடர்ச்சியாக தி.மு.க. கூட்டணியில் இடம் பெற்று வருகிறதே? இது எந்த மாதிரியான நிலைமையை காட்டுகிறது?பதில்: தி.மு.க. கூட்டணியில் ஏற்கனவே நிறைய கட்சிகள் இணைந்துள்ளன. இருந்தாலும், தலைவர் கருணாநிதியை மரியாதை நிமித்தமாக சந்தித்து தி.மு.க. கூட்டணியில் இருப்போம் என்பதை மீண்டும் உறுதிபட தெரிவித்து வருகின்றனர்.கேள்வி: தொகுதி பங்கீடு பேச்சுவார்த்தை பிரச்சினை இல்லாமல் செல்கிறதா?பதில்: நீங்கள்(பத்திரிகையாளர்கள்) பிரச்சினை பண்ணாமல் இருந்தால் போதும்.தே.மு.தி.க.கேள்வி: தேர்தல் அறிக்கை எப்போது வெளியாகும்?பதில்: இது குறித்து தலைவர் கருணாநிதி ஏற்கனவே கூறிவிட்டார். தேர்தல் அறிக்கை இறுதி கட்டத்தை எட்டி நிறைவு பெற்றுள்ளது, விரைவில் வெளியிடப்படும்.கேள்வி: தே.மு.தி.க.வுடன் பேச்சுவார்த்தை நடைபெற்று வருவதாக கருணாநிதி கூறியிருந்தாரே? எங்கு, யார் மூலம் பேச்சுவார்த்தை நடக்கிறது?பதில்: தி.மு.க. தலைவர் கருணாநிதி தெளிவாக இதற்கு பதில் கூறியிருக்கிறார். ஆனால் அதை சிலர் புரிந்து கொள்ளாமல் விமர்சனம் செய்ததால் வந்த கோளாறு தான் இவ்வளவும். ஏற்கனவே கருணாநிதி தே.மு.தி.க.வுக்கு அழைப்பு விடுத்தது உண்மை. அந்த அழைப்பை ஏற்றுக் கொள்வதும், ஏற்றுக் கொள்ளாததும் அவர்களது உரிமை. அந்த உரிமையில் தலையிட ஜனநாயக அடிப்படையில் எங்களுக்கு எந்த உரிமையும் இல்லை. அந்த அடிப்படையில் ஏற்கனவே விடுத்த அழைப்பு அப்படியே உள்ளது.அப்போதும், இப்போதும் நடக்கவில்லைஏதோ புதிதாக பேச்சுவார்த்தைக்கு அழைப்பு விடுத்தது போல சொல்கிறார்கள். அப்போதும் பேச்சுவார்த்தை நடக்கவில்லை. இப்போதும் பேச்சுவார்த்தை நடக்கவில்லை. அது தான் உண்மை. கேள்வி: அமைச்சர் பழனியப்பன் மீது ஏராளமான குற்றச்சாட்டுகள் வந்துள்ளதே?பதில்: முதல்-அமைச்சர் ஜெயலலிதா மீதும் சொத்துக் குவிப்பு வழக்கு உச்ச நீதிமன்றத்தில் நிலுவையில் உள்ளது. அந்த தீர்ப்பு வரப்போகிறது. அப்போது தெரியும்.இவ்வாறு பதில் அளித்தார்.</description>
</news>
