<news>
<headline>ரூ.10 லட்சத்துக்கு மேற்பட்ட பண பரிவர்த்தனை பற்றி தகவல் தெரிவிக்க வேண்டும் வங்கிகளுக்கு தேர்தல் ஆணையம் உத்தரவு</headline>
<description>
சென்னை,சேமிப்பு கணக்கில் ரூ.10 லட்சத்துக்கு மேல் பணம் போட்டாலோ, எடுத்தாலோ தகவல் தெரிவிக்கவேண்டும் என்று வங்கிகளுக்கு தேர்தல் ஆணையம் உத்தரவிட்டுள்ளது.கல்லூரி மாணவிகள் உறுதிமொழிசென்னை மாவட்டத்தில் மட்டும் 16 சட்டமன்ற தொகுதிகள் உள்ளன. சென்னை மாவட்டத்துக்கு தேர்தல் அதிகாரியாக சென்னை பெருநகர மாநகராட்சியின் கமிஷனர் பி.சந்திரமோகன் நியமிக்கப்பட்டுள்ளார். 100 சதவீத வாக்குகள் பதிவாகவேண்டும் என்ற இலக்கை கருத்தில்கொண்டு பல்வேறு விழிப்புணர்வு நிகழ்ச்சிகள் நடத்தப்பட்டு வருகின்றன.சென்னை வேப்பேரியில் உள்ள குரு ஸ்ரீ சாந்தி விஜய் ஜெயின் மகளிர் கல்லூரியில் நேற்று வாக்காளர் விழிப்புணர்வு நிகழ்ச்சி நடைபெற்றது. தேசிய கொடி வர்ணத்தில் ‘வாக்கு நமது உரிமை’ என்று குறிப்பிடும் வகையில் கல்லூரி மாணவிகள் கோலம் போட்டிருந்தனர்.இதையடுத்து தேர்தலில் கட்டாயம் வாக்களிப்போம் என்று மாணவிகள் உறுதிமொழி எடுத்தனர். இந்த நிகழ்ச்சியில் சிறப்பு விருந்தினராக சென்னை மாவட்ட கலெக்டர் கு.கோவிந்தராஜ் கலந்துகொண்டு, 100 சதவீத வாக்குகள் பதிவாக மாணவிகள் விழிப்புணர்வு ஏற்படுத்தவேண்டும் என்றார்.வீடியோ பிரசார வாகனம்சென்னை பெருநகர மாநகராட்சி ரிப்பன் மாளிகையில் வீடியோ காட்சிகள் மூலம் விழிப்புணர்வு ஏற்படுத்தும் வீடியோ பிரசார வாகன பயணத்தை மாவட்ட தேர்தல் அதிகாரி பி.சந்திரமோகன் தொடங்கிவைத்தார்.வீடியோ பிரசார வாகனத்தில் பொருத்தப்பட்டுள்ள அகன்ற ‘எல்.இ.டி.’ திரையில் சூர்யா உள்பட திரைப்பட நட்சத்திரங்கள் மற்றும் தினேஷ் கார்த்திக் உள்பட விளையாட்டுத்துறையை சேர்ந்த பிரபலங்கள் நடித்த வாக்காளர் விழிப்புணர்வு குறித்த குறும்படங்களை பொதுமக்கள் பார்வையிடலாம். 20 நிமிடங்கள் ஓடும் இந்த காட்சிகள் சுழற்சி முறையில் திரையிடப்படுகிறது. மாதிரி-மகளிர் வாக்குச்சாவடிகள்இதையடுத்து பி.சந்திரமோகன் நிருபர்களிடம் கூறியதாவது:-ஜனநாயகத்துக்கு உட்பட்டு அனைவரும் வாக்களிக்கவேண்டும், வாக்காளர் பட்டியலில் பெயர் இருக்கிறதா? என்று அறிந்துகொள்ளவேண்டும், பணம், பரிசு பொருட்களுக்காக வாக்களிக்கக்கூடாது என சென்னை மாவட்டத்துக்கு உட்பட்ட 16 சட்டமன்ற தொகுதிகளில் வாகனத்தில் வீடியோ காட்சிகள் மூலம் விழிப்புணர்வு ஏற்படுத்தப்படும்.பொதுமக்கள் அதிகம் கூடும் மார்க்கெட்டுகள் உள்ளிட்ட பொது இடங்களில் காலை முதல் மாலை வரையிலும் வாகனம் நிறுத்தப்பட்டு விழிப்புணர்வு ஏற்படுத்தப்படும். ஒரு தொகுதியில் 4 மாதிரி வாக்குச்சாவடிகள் மற்றும் ஒரு மகளிர் வாக்குச்சாவடிகள் அமைக்கப்பட உள்ளது. இதற்காக இடம் தேர்வு செய்யப்பட்டு வருகிறது.வண்ண வாக்காளர் அடையாள அட்டைஇடம் தேர்வு செய்த பின்னர் பிற வாக்குச்சாவடிகள் அமைக்கும் போதே மாதிரி மற்றும் மகளிர் வாக்குச்சாவடிகளும் அமைக்கப்படும். வாக்களித்த பின்னர் யாருக்கு வாக்களித்தோம் என்று அறிந்து கொள்ளும் ஒப்புகை சீட்டு பெறும் முறை அண்ணா நகர் தொகுதியில் சோதனை முறையில் செயல்படுத்தப்படும்.வண்ண வாக்காளர் அடையாள அட்டை வழங்கும் பணிக்கு போதுமான நபர்கள் நியமிக்கப்பட்டு உள்ளனர். இதனால் வண்ண வாக்காளர் அடையாள அட்டை வழங்கும் பணி தொய்வு இல்லாமல் நடைபெற்று வருகிறது. தேர்தல் செலவினங்களை கண்காணிப்பது குறித்து வங்கி அதிகாரிகளுடன் ஆலோசனை நடத்தப்படுகிறது.இவ்வாறு அவர் கூறினார்.வங்கி அதிகாரிகளுடன் ஆலோசனைதேசியமயமாக்கப்பட்ட வங்கிகள், கூட்டுறவு வங்கிகள், தனியார் வங்கிகளை சேர்ந்த அதிகாரிகளுடன் பி.சந்திரமோகன் தலைமையில் ஆலோசனை நடைபெற்றது. இதில் வங்கிகள் சார்பில் 46 அதிகாரிகள் பங்கேற்றனர்.அவர்களுக்கு தேர்தல் செலவின கண்காணிப்பு குறித்து தேர்தல் ஆணையம் வகுத்துள்ள விதிமுறைகள் குறித்து விளக்கி கூறப்பட்டது. மேலும் சில முக்கிய உத்தரவுகளையும் பின்பற்றுமாறு அறிவுறுத்தப்பட்டுள்ளது.ரூ.10 லட்சம் எடுத்தாலோ, செலுத்தினாலோ..அதன் விவரம் வருமாறு:-* வங்கி சேமிப்பு கணக்கில் ரூ.10 லட்சத்துக்கு மேல் பணம் செலுத்தினாலோ, பணம் எடுத்தாலோ தகவல் தெரிவிக்கவேண்டும்.* சந்தேகத்திற்கு இடமாக வங்கி சேமிப்பு அல்லது நடப்பு கணக்கில் அதிகமான பணம் எடுத்தால் உடனடியாக வருமான வரித்துறைக்கு தகவல் தெரிவிக்கவேண்டும்.* ஒரு சேமிப்பு வங்கி கணக்கில் இருந்து வங்கி கணக்கு வைத்திருக்கும் 25 நபர்களுக்கு ஒரு நாளில் ‘ஆர்.டி.ஜி.எஸ்.’ முறையில் பணம் பரிமாற்றம் செய்தால் தெரிவிக்கவேண்டும்.* வேட்பாளர் அல்லது வேட்பாளர்களின் உறவினர்கள் ரூ.1 லட்சத்துக்கும் மேல் வங்கி கணக்கில் செலுத்தினாலோ, எடுத்தாலோ தெரிவிக்கவேண்டும்.* அரசியல் கட்சி பெயரில் உள்ள வங்கி கணக்கில் இருந்து ரூ.1 லட்சத்திற்கும் மேல் பணம் எடுத்தால் தகவல் தெரிவிக்கவேண்டும்.பண பரிவர்த்தனைகள்* வாக்காளர்களுக்கு லஞ்சம் கொடுக்க ஏதாவது பண பரிவர்த்தனைகள் நடந்ததாக கருதினால் தகவல் தெரிவிக்கவேண்டும்.* வங்கிகளுக்கு பணம் எடுத்துச்செல்லும் வாகனங்களை மூன்றாம் நபர் ஏஜென்சிகள் மற்றும் தனிநபர்கள் பயன்படுத்தாததை வங்கிகள் உறுதி செய்யவேண்டும்.* வங்கி பணங்களை ஒரு கிளையில் இருந்து மற்றொரு கிளைக்கு எடுத்துச்செல்ல, ஏ.டி.எம். மையங்களில் நிரப்ப எடுத்துச்செல்லும்போது ஏஜென்சிகள் முறையான ஆவணங்களை வைத்திருக்கவேண்டும்.அடையாள அட்டை* வங்கி பயன்பாட்டிற்காக வாகனங்களில் பணம் எடுத்துச்செல்லும் ஏஜென்சிகளை சேர்ந்தவர்கள் அடையாள அட்டை வைத்திருக்கவேண்டியது அவசியம்.* மேலும் வங்கி, ஏ.டி.எம். மையத்திற்கு பணம் எடுத்து செல்பவர்கள் தேர்தல் ஆணைய அதிகாரிகள் சோதனை செய்யும்போது அனைத்து ஆவணங்களையும் காண்பிக்கவேண்டும்.மேற்கண்ட அம்சங்கள் இடம்பெற்றுள்ளன.</description>
</news>
