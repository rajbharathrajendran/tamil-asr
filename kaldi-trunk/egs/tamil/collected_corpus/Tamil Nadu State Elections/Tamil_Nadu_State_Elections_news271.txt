<news>
<headline>சட்டசபை தேர்தல் நடைபெற உள்ள 5 மாநிலங்களில் ரூ.11 கோடி பறிமுதல் ரூ.7½ கோடியுடன் தமிழகம் முதல் இடம்</headline>
<description>
புதுடெல்லி, தமிழகம், கேரளா, புதுச்சேரி, அசாம் மற்றும் மேற்கு வங்காளம் ஆகிய 5 மாநில சட்டசபைகளுக்கு அடுத்த 2 மாதங்களில் தேர்தல் நடக்கிறது. இந்த மாநிலங்களில் கடந்த 4–ந் தேதி முதல் தேர்தல் நடத்தை விதிகள் அமலுக்கு வந்துள்ளன.இந்த தேர்தலில் கருப்பு பணம் பயன்படுத்துவதை தடுப்பதற்காகவும், ஓட்டுக்காக வாக்காளர்களுக்கு பணம் கொடுப்பதை தடுப்பதற்காகவும் பறக்கும் படைகள் அமைக்கப்பட்டு உள்ளன. இவர்கள் ஆங்காங்கே சோதனை மேற்கொண்டு உரிய ஆவணங்கள் இன்றி சட்டவிரோதமாக கொண்டு செல்லப்படும் பணத்தை பறிமுதல் செய்து வருகின்றனர்.அந்த வகையில் இந்த 5 மாநிலங்களில் இருந்து இதுவரை ரூ.11 கோடிக்கும் அதிகமான முறைகேடான நிதியை பறக்கும் படையினர் பறிமுதல் செய்துள்ளனர்.இதில் அதிகபட்சமாக தமிழகத்தில் இருந்து ரூ.7.44 கோடி பணம் பறிமுதல் செய்யப்பட்டு உள்ளது.அடுத்ததாக கேரளாவில் இருந்து ரூ.2.97 கோடி, மேற்கு வங்காளத்தில் ரூ.53.10 லட்சம், அசாமில் ரூ.22.55 லட்சம், புதுச்சேரியில் இருந்து ரூ.15 ஆயிரமும் பறிமுதல் செய்யப்பட்டு உள்ளதாக தேர்தல் ஆணையம் கூறியுள்ளது.</description>
</news>
