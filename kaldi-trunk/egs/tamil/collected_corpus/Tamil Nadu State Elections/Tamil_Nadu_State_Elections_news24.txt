<news>
<headline>சட்டசபைக்கு தெரியாமல் ஒகேனக்கல் திட்டத்தை கருணாநிதி ஒத்திவைத்தார் ஜெயலலிதா குற்றசாட்டு</headline>
<description>
தர்மபுரியில் 11 அ.தி.மு.க., வேட்பாளர்களை ஆதரித்து நடந்த தேர்தல் பிரசார கூட்டத்தில் முதல்-அமைச்சர் ஜெயலலிதா பேசியதாவது: 
தமிழகம் வளர்ச்சி பாதையில் செல்கிறது. வளர்ச்சி தொடர அ.தி.மு.க., வேட்பாளர்கள் வெற்றி பெற செய்ய வேண்டும். எண்ணிலடங்கா திட்டங்களை நிறைவேற்றியுள்ளோம். விலையில்லா பொருட்கள் உட்பட பல்வேறு நலத்திட்டங்கள் நிறைவேற்றியுள்ளோம். தமிழகத்தில் அதி.மு.க., ஆட்சி தொடர வேண்டும் சொன்ன திட்டங்களை தவிர சொல்லாத திட்டங்களையும் நிறைவேற்றியுள்ளேன். ஏழை எளியோர் நலனுக்காக பல திட்டங்கள் அமல்படுத்தப்பட்டது. அம்மா உணவகம், அம்மா உப்பு போன்ற பல திட்டங்களை நானாக செயல்படுத்தியுள்ளேன்.
இன்னும் பல சிறப்பான திட்டங்கள் செயல்படுத்தப்படும். எல்லாருக்கும் எல்லாம் கிடைக்க வேண்டும் என்ற நோக்கத்தில் ஆட்சி செயல்படுகிறது. பொருளாதார வளர்ச்சி அனைத்த தரப்பினரையும் உள்ளடக்கியதாக இருக்க வேண்டும். தினந்தோறும் புதிய புதிய திட்டங்கள் நிறைவேற்றப்பட்டு வருகின்றன. தேர்தல் வாக்குறுதிகளை கடந்து பல திட்டங்கள் நிறைவேற்றப்பட்டுள்ளன. மக்களுக்காக அர்ப்பணிக்கப்பட்டது எனது வாழ்வு.
73 பள்ளிகள் தரம் உயர்வு . குடிநீர் பிரச்னை செயல்படுத்தப்பட்டுள்ளது. திமுகவினர் பொய் பிரசாரம் செய்கின்றனர்.ஒகேனக்கல் திட்டத்தை கருணாநிதி சுயநலத்தடன் செய்படுத்தவில்லை. சட்டசபைக்கு தெரியாமல் ஒகேனக்கல் திட்டத்தை கருணாநிதி ஒத்திவைத்தார். தி.மு.க., ஆட்சி முடிவடையும் நேரத்தில் திட்டம் தொடங்கப்பட்டது.
நான் ஆட்சி பொறுப்பேற்றவுடன் விரைவாக செயல்படுத்தப்பட்டு திட்டத்தை துவக்கி வைத்தேன். ஒகேனக்கல் குடிநீர் திட்டம் மூலம் பேரூராட்சி, நகராட்சி ஊரக குடியிருப்புகளுக்கு குடிநீர் வழங்கப்படுகிறது. 33 லட்சத்திற்கும் மேற்பட்ட மக்கள் பயன்பெற்றுள்ளனர். திட்டங்கள் அனைத்தும் மக்கள் நலனுக்காக இருக்க வேண்டும் என்பதில் உறுதியாக கெயில் திட்டத்திற்கு எதிராக தமிழக அரசு தொடர்ந்த வழக்கை சுப்ரீம் கோர்ட் தள்ளுபடி செய்தது. இதனையடுத்து இது தொடர்பாக பிரதமருக்கு கடிதம் எழுதியுள்ளேன். கெயில் திட்டத்தை விவசாயிகள் நிலங்கள் பாதிக்காதவாறு செயல்படுத்த நடவடிக்கை எடுப்பேன் என உறுதியளிக்கிறேன்.
இன்று மதுவிலக்கு பற்றி நிறைய பேர் பேசுகின்றனர். முக்கியமாக தி.மு.க., தலைவர் கருணாநிதி பேசுகிறார். மதுவிலக்கு பற்றி பேச கருணாநிதிக்கோ, திமுகவுக்கோ அருகதை இல்லை-  மதுவிலக்கை நீக்கியவர் கருணாநிதி தான். கருணாநிதி முதல்வராக இருந்தபோது, மதுவிலக்கை ரத்து செய்து ஒரு தலைமுறையினரை போதைக்கு அடிமையாக்கினார்.கருணாநிதியைத் தவிர யாரும் மதுவிலக்கு பற்றி பேசலாம் அ.தி.மு.க., ஆட்சிக்கு வந்தவுடன் படிப்படியாக மதுவிலக்கு அமல்படுத்தப்படும். இவ்வாறு ஜெயலலிதா கூறினார்.</description>
</news>
