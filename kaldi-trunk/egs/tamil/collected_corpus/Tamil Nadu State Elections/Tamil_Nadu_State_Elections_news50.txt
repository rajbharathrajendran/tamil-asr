<news>
<headline>நான் சொல்லாததையும் செய்தேன் விருத்தாசலம் கூட்டத்தில் ஜெயலலிதா பேச்சு</headline>
<description>
சென்னை
முதல் அமைச்சர் ஜெயலலிதா இன்று விருதாச்சலத்தில் பிரச்சாரம் செய்தார். விருத்தாசலம், நெய்வேலி, பண்ருட்டி, கடலூர், குறிஞ்சிப்பாடி, புவனகிரி, சிதம்பரம், காட்டுமன்னார்கோவில், பெரம்பலூர், குன்னம், அரியலூர், ஜெயங்கொண்டம், திட்டக்குடி ஆகிய 13 தொகுதிகளில் போட்டியிடும் அ.தி.மு.க. வேட்பாளர்களை ஆதரித்து அவர் பேசினார். 
தமிழகம் அமைதிப்பூங்காவாக மாற வேண்டும். அச்சமின்றி வாழ வேண்டும், வளர்ச்சி பெற வேண்டும். ஒரு குடும்பத்தினர் மட்டும் வளம் பெறாமால் எல்லோரும் முன்னேற வேண்டும். ஏழைகள் சொந்தக்காலில் நிற்க வேண்டும். இவர்களுக்கு அரசு உதவ வேண்டும் என ஆட்சி மாற்றம் பெற கடந்த 2011 ல் ஓட்டளித்தீர்கள். எனது ஆட்சி அமைந்ததால் மக்கள் வாழ்வு ஏற்றம் பெற்றது. தமிழகம் வளர்ச்சி பாதையில் விரைந்துள்ளது. இது தொடர்ந்து நிலைத்திட எனது தலைமையிலான நல்லாட்சி தொடர வேண்டும். வரும் தேர்தலில் அதிமுக., வெற்றி பெற செய்ய வேண்டும்.
கடந்த 5 ஆண்டுகளில் எண்ணிலடங்காத திட்டங்கள் நிறைவேற்றியுள்ளோம். விலையில்லா அரிசி, தாலிக்கு தங்கம் என திருமண உதவி திட்டம். விலையில்லா பசுக்கள், வெள்ளாடுகள் வழங்கும் திட்டம் விலையில்லா மிக்சி, என பல்வேறு வாக்குறுதிகள் நிறைவேற்றியுள்ளோம். நான் சொன்னதை செய்வேன், அதற்கும் மேலாக சொல்லாததையும் செய்தேன். மலிவு விலை காய்கறி, அம்மா உணவு,. அம்மா உப்பு. அம்மா தண்ணீர் என பல்வேறு திட்டங்கள் செயல்படுத்தப்பட்டன. மக்களால் நான் மக்களுக்காகவே நான், உங்களால் நான் உங்களுக்காகவே நான் .
ஒரு தாய் போல் பிள்ளைகளுக்கு என்ன தேவை என்பது எனக்கு தெரியும். இந்த தாய் நிச்சயம் செய்வேன். உங்களுக்கு என்ன தேவை என்பது எனக்கு தெரியும். உங்களது வளர்ச்சிக்காகவும், மகிழ்ச்சிக்காகவும், வளர்ச்சிக்காகவும் என்ன செய்ய வேண்டும் என்பது இந்த தாய்க்கு தெரியும். நிச்சயம் அதனை செய்வேன் எனக்கூறினார்.
இன்னும் நல்ல திட்டங்களை செயல்படுத்துவேன் என உறுதி அளிக்கிறேன். எங்கள் ஆட்சியில் 68. 4 சதவீதம் உணவு உற்பத்தி அதிகரித்துள்ளது. உரங்கள், விதைகள் தட்டுப்பாடு இன்றி கிடைக்க வழி செய்யப்பட்டது. மீனவர் வாழ்வு ஏற்றம் பெற்றது. தமிழகம் வளர்ச்சி பாதையில் விரைந்து செயல்படுகிறது. கடலூர் இயற்கை சீற்றம் சந்தித்த போது அரசு முனைப்புடன் செயல்பட்டது. சீரமைப்பு பணிகள் துரிதமாக நடந்தது. 
இவ்வாறு அவர் பேசினார்</description>
</news>
