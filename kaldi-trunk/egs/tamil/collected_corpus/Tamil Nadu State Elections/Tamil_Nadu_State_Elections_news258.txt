<news>
<headline>‘‘பா.ஜனதாவில் 234 தொகுதிகளுக்கும் வேட்பாளர் பட்டியல் தயார்’’ 
மத்திய மந்திரி பொன்.ராதாகிருஷ்ணன் பேட்டி</headline>
<description>
சென்னை, தமிழக மக்கள் விழித்துக் கொண்டார்கள். எனவே இனி பிழைத்துக்கொள்வார்கள் என்றும் பா.ஜனதாவில் 234 தொகுதிகளுக்கும் வேட்பாளர்கள் பட்டியல் தயார் என்றும் மத்திய மந்திரி பொன்.ராதாகிருஷ்ணன் கூறினார். ஆதரவுமத்திய மந்திரி பொன்.ராதாகிருஷ்ணன், கட்சி தலைமை அலுவலகமான கமலாலயத்தில் நேற்று நிருபர்களுக்கு பேட்டி அளித்தார். அப்போது அவர் கூறியதாவது:-அகில இந்திய தெலுங்கு சம்மேளன நிர்வாகிகள், இன்று (நேற்று) என்னை சந்தித்து பா.ஜனதாவுக்கு ஆதரவு தெரிவித்தனர். இவர்களை போல தொடர்ந்து பல அமைப்பினர் வருகிற சட்டசபை தேர்தலில் பா.ஜனதாவுக்கு ஆதரவு தெரிவித்து வருகின்றனர். பட்டியல் தயார்பா.ஜனதா சார்பில் 234 தொகுதிகளுக்கும் வேட்பாளர் பட்டியல் தயார் செய்யப்பட்டு உள்ளது. இந்த பட்டியலை முதலில் தமிழக தேர்தல் கமிட்டி அங்கீகரித்து, மத்திய குழுவுக்கு அனுப்பும். அதற்காக நாங்களே 234 தொகுதிகளிலும் போட்டியிடுவோம் என்று அர்த்தமல்ல. டெல்லியில் நாளையும் (இன்று), மற்றும் 20-ந் தேதியும் செயற்குழு கூட்டம் நடக்கிறது. அதில் தமிழக வேட்பாளர்கள் குறித்து விவாதிக்கப்படும். கூட்டணி கட்சிகள் போட்டியிடும் தொகுதிகள் தவிர நாங்கள் போட்டியிடும் தொகுதிகளின் வேட்பாளர் பட்டியலை பா.ஜனதா தலைமை வெளியிடும். ஏமாளிகள் அல்லதமிழகத்தில் உள்ள 60 சதவீத வாக்காளர்கள் திராவிட கட்சிகளை விரும்ப வில்லை. மாற்றத்தை விரும்புகின்றனர். ஆனால் கடந்த தேர்தல்கள் போல, இந்த தேர்தலிலும் வெற்றி பெற்று விடலாம் என்று திராவிட கட்சிகள் நினைத்தால் அது கனவாக தான் போகும். தமிழக மக்கள் ஏமாளிகள் அல்ல. விழித்துக் கொண்டார்கள். இனி பிழைத்துக் கொள்வார்கள். பல முனை போட்டி இருந்தாலும், அது பா.ஜனதாவுக்கு தான் சாதகமாக அமையும். குறிப்பிட்ட தொகையை வியாபாரிகள், பொதுமக்கள் கொண்டு செல்வதற்கு தேர்தல் ஆணையம் வழிவகை செய்ய வேண்டும். இவ்வாறு அவர் கூறினார்.</description>
</news>
