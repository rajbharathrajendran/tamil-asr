<news>
<headline>தமிழகத்தை தலைநிமர செய்வதே அ.தி.மு.க.,வின் லட்சியம் அருப்புக்கோட்டை தேர்தல் பிரசாரத்தில் ஜெயலலிதா பேச்சு</headline>
<description>
அருப்புக்கோட்டையில் 14 தொகுதி வேட்பாளர்களை ஆதரித்து நடந்த பிரசார கூட்டத்தில் முதல்வர் ஜெயலலிதா பேசியதாவது:
வரும் சட்டசபை தேர்தலிலும் அதிமுகவை வெற்றி பெற செய்ய வேண்டும் என கேட்டுக்கொள்கிறேன். வளர்ச்சியின் பயன் அனைவரும் அடைய வேண்டும். அனைத்து துறைகளிலும் தமிழகத்தை தலைநிமிர செய்வதே அ.தி.மு.க.,வின் லட்சியம். கல்வி, மருத்துவம் விவசாயம் உள்ளிட்டவைகளில் தமிழகம் வளர்ச்சி பெற செய்வதே அ.தி.மு.க.,வின் லட்சியம். கடந்த தேர்தலில் அளித்த வாக்குறுதிகள் அனைத்தும் நிறைவேற்றப்பட்டுள்ளது. இருண்ட தமிழகம் என்ற நிலை மாறி, மின்மிகை மாநிலமாக மாற்றப்பட்டுள்ளது. 
தமிழகத்தின் வளர்ச்சியே முக்கியம். மக்களுக்காக நான். மக்களால் நான் என்பதன் அடிப்படையில் தான் எனது வாழ்வு. அம்மா திட்டங்கள் பல வெற்றிகரமாக செயல்படுத்தப்பட்டுள்ளது. தமிழகத்தில் குடும்ப ஆட்சிக்கு முற்றுப்புள்ளி வைக்க வேண்டும். உழவர் பாதுகாப்பு திட்டம், விவசாயிகள் புரட்சிகள் ஏற்படுத்தப்பட்டுள்ளன. கடந்த 5 ஆண்டுகளில் சொல்லாத திட்டங்களும் நிறைவேற்றப்பட்டுள்ளன. மக்கள் எதிர்பார்க்காத திட்டங்கள் நிறைவேற்றப்பட்டுள்ளன. உங்களின் எதிர்பார்ப்புகளை அறிந்து வைத்துள்ளேன். 
54 தலைப்புகளின் கீழ் அறிவிக்கப்பட்ட 100க்கும் மேற்பட்ட வாக்குறுதிகள் நிறைவேற்றப்பட்டுள்ளது. உங்கள் ஆதரவோடு மீண்டும் ஆட்சியேற்றதும் இன்னும் பல மக்கள் நலத்திட்டங்கள் செயல்படுத்தப்படும் எனக் கூறினார்.
மீனவர்களுக்கு பல திட்டங்களை நிறைவேற்றியுள்ளோம்.இலங்கைக்கு கச்சத்தீவு தாரை வார்க்கப்படுவதை தடுக்க தவறியவர் கருணாநிதி அப்போதே உச்சநீதிமன்றத்தில் வழக்கு தொடர்ந்திருந்தால் கச்சத்தீவு நம்மை விட்டு சென்றிருக்காது. கச்சத்தீவு தாரை வார்க்கப்பட்ட போது வாய்மூடி மவுனமாக இருந்தவர் கருணாநிதி மீனவர்களை கொச்சைப்படுத்தி பேசியவர் கருணாநிதி. உங்கள் அன்பு சகோரியின் அரசுதான் பல முக்கிய திட்டங்களை நிறைவேற்றியுள்ளது.மீனவர்களின் படகுகளை திரும்பப் பெற நடவடிக்கை எடுக்கப்படும்</description>
</news>
