<news>
<headline>விருதுநகர், சிவகங்கை மாவட்ட அ.தி.மு.க. வேட்பாளர்களுகான நேர்காணலை ஜெயலலிதா நடத்துகிறார்</headline>
<description>
சென்னை, 
சட்டசபை தேர்தலில் 234 தொகுதியிலும் வெற்றி என்ற இலக்குடன் அ.தி.மு.க. களம் இறங்கியுள்ளது. ஏற்கனவே தேர்தல் பணிகளில் இறங்கி விட்டது.இந்த முறை அ.தி.மு.க. சார்பில் தேர்தலில் போட்டியிட கட்சி நிர்வாகிகளிடையே ஆர்வம் அதிகரித்து உள்ளது. அவர்கள் போட்டி போட்டுக் கொண்டு தலைமை கழகத்தில் பணம் செலுத்தி விருப்ப மனுதாக்கல் செய்தனர். ஆயிரக்கணக்கில் விருப்ப மனுக்கள் குவிந்தன.
விருப்பமனு தாக்கல் செய்தவர்களில் இருந்து வேட் பாளர்கள் தேர்வு செய்யப் படுகிறார்கள். இதற்காக விருப்ப மனு தாக்கல் செய்தவர்களை முதல்- அமைச்சர்  ஜெயலலிதா மாவட்ட வாரியாக போயஸ் தோட்ட இல்லத்துக்கு வர வழைத்து நேர்காணல் நடத்தி வருகிறார். கட்சியின் மூத்த நிர்வாகி களோ உதவியாளர்களோ இன்றி ஜெயலலிதாவே கேள்விகள் கேட்டு விசாரித்து வேட்பாளர்களை தேர்வு செய்கிறார்.
கடந்த 21-ந்தேதியும், 22-ந்தேதியும் 2 நாட்கள் தொடர்ந்து நேர்காணல் நடந்தது. நேற்று மதியம் நடை பெற இருந்த விருதுநகர், சிவகங்கை மாவட்டத்தைச் சேர்ந்தவர்களுக்கான நேர்காணல் திடீர் என்று ரத்து செய்யப்பட்டது.இன்று மீண்டும் நடை பெறும் என்று அறிவிக்கப்பட் டது. அதன்படி இன்று நேர் காணலை முன் கூட்டியே காலை 11 மணிக்கு முதல்- அமைச்சர் ஜெயலலிதா தொடங்கினார். 
இதில் விருதுநகர், சிவ கங்கை மாவட்ட அ.தி.மு.க. வேட்பாளர்களுக்கான நேர் காணல் நடந்தது.இது தவிர வேலூர், திருவள்ளூர் மாவட்டத்தைச் சேர்ந்தவர்களும், விடுபட்டவர்களும் இன்றைய நேர்காணலுக்கு அழைக்கப் பட்டனர். அவர்களுக்கும் நேர் காணல் நடைபெறுகிறது.அடுத்து சேலம், நாமக்கல் மாவட்ட அ.தி.மு.க. வேட்பா ளர் நேர்காணல் நடக்கி றது. இதில் பங்கேற்க சேலம், நாமக்கல் மாவட்ட அ.தி.மு.க.வினர் போயஸ் தோட்டம் வந்துள்ளனர்.
நேர்காணலுக்கு சென்று வந்தவர்கள் சீட் கிடைத்து விடும் என்று நம்பிக்கையுடன் உள்ளனர். அம்மாவே எங்களை அழைத்து விசாரித்தது மகிழ்ச்சியாக இருக்கிறது. கட்சிப்பணி, தேர்தல் பணி பற்றி எங்களிடம் பரிவுடன் பேசி விசாரித்தார். எங்களால் நன்றாக பேச முடிந்தது. எங்கள் கருத்துக்களை கவனமாக கேட்டுக் கொண்டார். அம்மா யாரை வேட்பாளராக அறிவித்தாலும் வெற்றிக்கு பாடுபடுவோம் என்று உறுதியளித்துவிட்டு வந்தோம் என்று தெரிவித்துள்ளனர்.
இதற்கிடையே மூத்த அமைச்சர்கள் ஓ.பன்னீர் செல்வம், வைத்திலிங்கம், நத்தம் விசுவநாதன், எடப்பாடி பழனிச்சாமி, தங்கமணி ஆகியோர் இன்று மீண்டும் தலைமை கழகம் வந்தனர்.
அ.தி.மு.க.வில் ஆதரவு தெரிவித்து தலைமை கழகம் வந்த கூட்டணி கட்சி தலைவர்கள் மற்றும் பல்வேறு அமைப்புகளின் நிர்வாகிகளை சந்தித்துப் பேசினார்கள்.  இதே போல் தேர்தல் பணிகள் தொடர்பாக ஆலோசனை நடத்துவதற்காக அ.தி.மு.க. பேச்சாளர் நாஞ் சில் சம்பத்தும் இன்று தலைமைக் கழகம் வந்தார்.</description>
</news>
