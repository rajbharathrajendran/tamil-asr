<news>
<headline>குஷ்பு உள்பட 3 பேருக்காக தி.மு.கவிடம் 3 தொகுதியை காங்கிரஸ் மாற்றி கேட்கிறது</headline>
<description>
சென்னை, 
தி.மு.க. கூட்டணியில் காங்கிரஸ், இந்திய யூனியன் முஸ்லிம் லீக், மனிதநேய மக்கள் கட்சி, புதிய தமிழகம், மக்கள் தே.மு.தி.க., பெருந் தலைவர் மக்கள் கட்சி, சமூக சமத்துவபடை, தமிழ் நாடு விவசாயிகள் தொழிலா ளர்கள் கட்சி ஆகியவை இடம் பெற்றுள்ளன.
கூட்டணி கட்சிகளுக்கு 61 தொகுதிகள் ஒதுக்கீடு செய்யப்பட்டு உள்ளது. தி.மு.க. 173 தொகுதிகளில் களம் இறங்குகிறது. காங்கிரஸ் கட்சிக்கு 41 தொகுதிகள் தரப்பட்டுள்ளது.  காங்கிரஸ் மேலிடம் தங்களுக்கு ஒதுக்கப் பட்டுள்ள 41 தொகுதிகளில் 3 தொகுதிகளை மாற்றித் தரும்படி தி.மு.க.விடம் கோரிக்கை விடுத்துள்ளது. த.மா.கா.வில் இருந்து விலகி காங்கிரஸ் கட்சியில் மீண்டும் இணையும் பீட்டர் அல்போன்சுக்காக கடைய நல்லூர் தொகுதி, விசுவ நாதனுக்காக காஞ்சிபுரம் தொகுதியை காங்கிரசார் கேட்கிறார்கள். முன்னாள் மத்திய மந்திரி மணிசங்கர் அய்யருக்காக மயிலாடுதுறை தொகுதியை யும் காங்கிரஸ் மேலிடம் கேட்டுள்ளது. சென்னையில் ஆர்.கே.நகர் தொகுதியையும் குஷ்புவுக்காக கேட்பதாக தகவல் வெளியானது. 
காங்கிரஸ் பொதுச் செயலாளர்களில் ஒருவரான முகுல்வாஸ்னிக் இன்று சென்னை வந்து 3 தொகுதி களை மாற்றுவதற்காக தி.மு.க.வினருடன் பேச்சு வார்த்தையில் ஈடுபட்டார். அவரது கோரிக்கை ஏற்கப்படுமா என்று தெரியவில்லை.  காங்கிரஸ் கேட்கும் 3 தொகுதிகளை தி.மு.க. மாற்றி கொடுத்தால் வேட்பாளர் பட்டியலில் சிறு மாற்றம் செய்ய வேண்டியதிருக்கும். எனவே அந்த மாற்றம் செய்து இன்று மாலை தி.மு.க. வேட்பாளர் பட்டியல் வெளியிடப்பட உள்ளது.</description>
</news>
