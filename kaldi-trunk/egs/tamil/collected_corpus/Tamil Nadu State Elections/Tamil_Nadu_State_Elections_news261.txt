<news>
<headline>குலாம்நபி ஆசாத் தலைமையில் மேலிட தலைவர்கள் 23-ந்தேதி வருகை</headline>
<description>
சென்னை, தி.மு.க-காங்கிரஸ் தொகுதி பங்கீடு பேச்சுவார்த்தை நடத்த குலாம்நபி ஆசாத் தலைமையில் காங்கிரஸ் மேலிட தலைவர்கள் 23-ந் தேதி கருணாநிதியை சந்தித்து பேசுகின்றனர். பவுர்ணமி நாளில் தொகுதி பங்கீடுதி.மு.க. கூட்டணியில் காங்கிரஸ், இந்திய யூனியன் முஸ்லிம் லீக், பெருந்தலைவர் மக்கள் கட்சி ஆகியவை இடம் பெற்றுள்ளது.தி.மு.க. கூட்டணி கட்சிகளுடன் பேச்சுவார்த்தை நடத்த தி.மு.க. சார்பில் பொருளாளர் மு.க.ஸ்டாலின் தலைமையில் 4 பேர் கொண்ட குழு அமைக்கப்பட்டுள்ளது.காங்கிரஸ் கட்சி சார்பில் தொகுதி பங்கீடு குறித்த பேச்சுவார்த்தை நடத்த முன்னாள் மத்திய மந்திரி குலாம்நபி ஆசாத் தலைமையில் மேலிட தலைவர்கள் 23-ந் தேதி சென்னை வர உள்ளனர். 23-ந் தேதி பவுர்ணமி, பங்குனி உத்திர நல்ல நாளில் தொகுதி பங்கீடு பேச்சுவார்த்தையை காங்கிரஸ் கட்சி மேற்கொள்ள உள்ளது. எத்தனை தொகுதிகள்?இந்த குழுவினர் தி.மு.க. தலைவர் கருணாநிதியை கோபாலபுரம் இல்லத்தில் சந்தித்து பேசுகின்றனர். அப்போது காங்கிரஸ் எத்தனை தொகுதிகளில் போட்டியிட விரும்புகிறது என்பதற்கான பட்டியலை கருணாநிதியிடம் குலாம்நபி ஆசாத் வழங்குகிறார். அன்றைய தினமே எத்தனை தொகுதிகளில் தொகுதியில் போட்டியிடும் தொகுதிகளின் எண்ணிக்கையும், தொகுதிகளின் விவரமும் உறுதியாகும் என்று தெரிகிறது.</description>
</news>
