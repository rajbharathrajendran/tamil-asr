<news>
<headline>தேர்தல் பிரசாரத்திற்கு வந்த ஜெயலலிதாவுக்கு எழுச்சியான வரவேற்பு</headline>
<description>
சென்னை,அ.தி.மு.க. பொது செயலாளரும், முதல்–அமைச்சருமான ஜெயலலிதா சென்னை தீவுத்திடலில் நடக்கும் தேர்தல் பிரசார பொதுக்கூட்டத்தில் பங்கேற்பதற்காக போயஸ் கார்டனில் இருந்து காரில் மாலை 6.05 மணிக்கு புறப்பட்டார்.அவரது காரில் சூழல் விளக்கு இல்லை. தேசிய கொடியின்றி அ.தி.மு.க. கொடி பொருத்தப்பட்டு இருந்தது. ஜெயலலிதாவுக்கு வழிநெடுக உற்சாக வரவேற்பு அளிக்கப்பட்டது.போயஸ் கார்டனில் இருந்து வழி நெடுக ஏராளமான தொண்டர்கள் சாலையின் இரு மருங்கிலும் திரளாக நின்று அ.தி.மு.க. கொடியை பிடித்தப்படியும், ஜெயலலிதாவின் படத்தை இரு கையில் தூக்கி பிடித்தப்படியும் உற்சாக வரவேற்பு அளித்தனர்.பல இடங்களில் செண்டை மேளம் மற்றும் நாதஸ்வரம், மேளத்துடன் வரவேற்பு அளிக்கப்பட்டது. பெண்கள் பூரண கும்பத்துடன் ஆரத்தி எடுத்து வரவேற்றனர். தொண்டர்களின் அன்பு மழையில் நனைந்தப்படி ஜெயலலிதா காரில் மெதுவாகவே வந்தார். தன்னை வரவேற்ற தொண்டர்களை நோக்கி இருவிரல்களை காட்டியும், கைகளை கூப்பி வணக்கம் தெரிவித்தபடியும் அவர் தனது மகிழ்ச்சியை வெளிப்படுத்தினார்.தீவுத்திடல் வந்து இறங்கிய ஜெயலலிதாவை அவைத்தலைவர் மதுசூதனன், கொள்கை பரப்பு செயலாளர் தம்பிதுரை, பண்ருட்டி ராமச்சந்திரன், பொன்னையன் மற்றும் வேட்பாளர்கள் பூங்கொத்து கொடுத்து வரவேற்றனர். முதல்–அமைச்சர் ஜெயலலிதாவை பார்த்ததும் தொண்டர்கள் கூட்டம் ஆர்ப்பரித்தது. எங்கு பார்த்தாலும் மக்கள் அலையாகவே காணப்பட்டது. புரட்சித்தலைவி அம்மா வாழ்க என்று கோஷமிட்டனர். 6.25 மணிக்கு அவர் மேடையில் பேச தொடங்கினார்.</description>
</news>
