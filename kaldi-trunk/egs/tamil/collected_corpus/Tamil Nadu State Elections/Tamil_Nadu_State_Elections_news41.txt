<news>
<headline>சட்டமன்ற தேர்தலில் 45 தொகுதியில் போட்டியிடும் பா.ம.க. வேட்பாளர் பட்டியல்; டாக்டர் ராமதாஸ் அறிவிப்பு</headline>
<description>
சென்னை, 
சட்டமன்ற தேர்தலில் 45 தொகுதிகளில் போட்டியிடும் பா.ம.க. வேட்பாளர் முதல் பட்டியலை அக்கட்சியின் நிறுவனர் டாக்டர் ராமதாஸ் அறிவித்துள்ளார். 
பா.ம.க. தனித்து போட்டி
நடைபெறவுள்ள சட்டமன்ற தேர்தலில், தமிழகத்தில் உள்ள 234 தொகுதிகளிலும் பா.ம.க. தனித்து போட்டியிடுகிறது. அக்கட்சியின் முதல்-அமைச்சர் வேட்பாளராக டாக்டர் அன்புமணி ராமதாஸ் ஏற்கனவே அறிவிக்கப்பட்டுள்ள நிலையில், தற்போது 45 தொகுதிகளில் போட்டியிடும் முதல் வேட்பாளர் பட்டியல் வெளியாகியுள்ளது. 
இந்த பட்டியல் பா.ம.க. நிறுவனர் டாக்டர் ராமதாஸ், முதல்-அமைச்சர் வேட்பாளர் டாக்டர் அன்புமணி ராமதாஸ் ஆகியோரின் ஒப்புதலுடன் வெளியிடப்பட்டுள்ளது. தொகுதி மற்றும் வேட்பாளரின் பெயர் விவரம் வருமாறு:- 
செங்கல்பட்டு
1. ஆலங்குடி - டாக்டர் சு.அருள்மணி (மாநில துணைப் பொதுச் செயலாளர்) 
2. பொன்னேரி (தனி) - தி.அ.பாண்டியன் (மாவட்ட செயற்குழு உறுப்பினர்) 
3. செங்கல்பட்டு - கே.ஆறுமுகம் (முன்னாள் சட்டமன்ற உறுப்பினர்) 
4. திருவள்ளூர் - வ.பாலயோகி (மாநில துணைப் பொதுச் செயலாளர்) 
5. திருப்பூர் தெற்கு - தி.சை.மன்சூர் (முன்னாள் மாநில பொருளாளர்) 
6. ஆலந்தூர் - இரா.சீனிவாசன் (மாநில செயற்குழு உறுப்பினர்) 
7. ஜோலார்பேட்டை - கோ.பொன்னுசாமி (மாநில துணைப் பொதுச் செயலாளர்) 
8. திருச்சி கிழக்கு - பா.ஸ்ரீதர் (மாநில துணைப் பொதுச் செயலாளர்) 
9. மணச்சநல்லூர் - மா.பிரின்ஸ் (மாநில துணைப் பொதுச் செயலாளர்) 
10. சேப்பாக்கம் - திருவல்லிக்கேணி - ஏ.வி.ஏ.கசாலி (மாநில துணைத் தலைவர்) 
11. தியாகராயநகர் - வி.வினோத் (மாநில இளைஞர் சங்கத் துணைத் தலைவர்) 
12. திரு.வி.க. நகர் (தனி) - தே.வனிதா மணி (மாவட்ட இளம் பெண்கள் சங்கத் தலைவர்) 
ஸ்ரீரங்கம்
13. ஓமலூர் - அ.தமிழரசு (முன்னாள் சட்டமன்ற உறுப்பினர்) 
14. சேலம் மேற்கு - இரா.அருள் (மாநில துணைப் பொதுச் செயலாளர்) 
15. ஸ்ரீரங்கம் - சு.உமா மகேஸ்வரி (மாவட்டப் பொருளாளர்) 
16. மதுராந்தகம் (தனி) - எ.ஆதிகேசவன் (மாவட்ட நிர்வாகக் குழு உறுப்பினர்) 
17. பூந்தமல்லி (தனி) - சி.பார்த்தசாரதி (மாவட்ட விவசாய சங்கத் தலைவர்) 
18. திருவிடைமருதூர் (தனி) - எஸ்.ஆர்.மாதையன் (மாவட்ட செயற்குழு உறுப்பினர்) 
19. அரவக்குறிச்சி - ம.பாஸ்கரன் (மாநில துணைப் பொதுச் செயலாளர்) 
20. மன்னார்குடி - சு.பாலசுப்பிரமணியன் (மாவட்ட நிர்வாகக் குழு உறுப்பினர்) 
21. பெரம்பலூர் (தனி) - மு.சத்தியசீலன் (மாவட்ட தேர்தல் பணிக்குழுத் தலைவர்) 
22. செங்கம் (தனி) - சி.முருகன் (மாவட்ட நிர்வாகக்குழு உறுப்பினர்) 
23. ஓசூர் - ப.முனிராஜ் (முன்னாள் மாவட்டத் தலைவர்) 
மதுரை
24. உதகமண்டலம் - மு.பால்ராஜ் (மாவட்ட வழக்கறிஞர் சங்கத் தலைவர்) 
25. மேட்டுப்பாளையம் - கு.மூர்த்தி (மேட்டுப்பாளையம் நகரச் செயலாளர்) 
26. கவுண்டம்பாளையம் - ஆ.தங்கவேல் பாண்டியன் (மாநில துணைப் பொதுச் செயலாளர்) 
27. மொடக்குறிச்சி - செ.நாச்சிமுத்து (மாவட்ட நிர்வாகக் குழு உறுப்பினர்) 
28. சேந்தமங்கலம் (எஸ்.டி.) - செ.சுசிலா (மாவட்ட இளம்பெண்கள் சங்கத் தலைவர்) 
29. லால்குடி - இரா.உமாமகேஸ்வரன் (மாவட்டத் தலைவர்) 
30. பரமக்குடி (தனி) - இரா.தங்கராஜ் (மாவட்ட செயலாளர்) 
31. திருப்பத்தூர் - பழ.அழகப்பன் (மாவட்டத் தலைவர்) 
32. மதுரை மத்தி - பி.செல்வம் (மாநில துணைப் பொதுச் செயலாளர்) 
33. மதுரை மேற்கு - பா.கிருஷ்ணகுமார் (மாநில துணைப் பொதுச் செயலாளர்) 
திருச்செந்தூர்
34. கம்பம் - பொன்.காட்சிக்கண்ணன் (மாநில துணைப் பொதுச் செயலாளர்) 
35. பெரியகுளம் (தனி) - இரா.வைகைக்கண்ணன் (மாவட்டச் செயலாளர்) 
36. திண்டுக்கல் - இரா.பரசுராமன் (மாநில துணைப் பொதுச் செயலாளர்) 
37. வேடச்சந்தூர் - கே.சி.பழனிச்சாமி (மாநில துணைப் பொதுச் செயலாளர்) 
38. விருதுநகர் - பொ.கணேசபெருமாள் (மாநில துணைப் பொதுச் செயலாளர்) 
39. அருப்புக்கோட்டை - தீ.அரவிந்த்குமார் (மாவட்ட செயலாளர்) 
40. திருச்செந்தூர் - த.உஜ்ஜல்சிங் (மாநில துணைப் பொதுச் செயலாளர்) 
41. கோவில்பட்டி - ஜி.ராமச்சந்திரன் (மாவட்டச் செயலாளர்) 
42. கடையநல்லூர் - திருமலைக்குமாரசாமி (மாநில துணைப் பொதுச் செயலாளர்) 
43. நாங்குநேரி - சா.திருப்பதி (மாநில துணைத் தலைவர்) 
நெல்லை - குமரி
44. திருநெல்வேலி - கணேசன். கண்ணன் (மாநில துணைத் தலைவர்) 
45. கன்னியாகுமரி - எஸ்.ல்மன் புரூஸ் எட்வின் (மாநில துணைப் பொதுச் செயலாளர்) 
மீதமுள்ள சட்டப்பேரவைத் தொகுதிகளுக்கான வேட்பாளர்கள் பட்டியல் அடுத்த சில நாட்களில் வெளியாக இருக்கிறது. 
பா.ம.க. வேட்பாளர்கள் பற்றிய விவரம் வருமாறு:-
இரா.சீனிவாசன் (ஆலந்தூர்)
காஞ்சீபுரம் மாவட்டம் ஆலந்தூர் சட்டமன்ற தொகுதி பா.ம.க. வேட்பாளர் இரா.சீனிவாசன் (வயது 37), பா.ம.க. செயற்குழு உறுப்பினராக உள்ளார். படூர் பகுதியைச் சேர்ந்த இவர், கம்ப்யூட்டர் நிறுவனத்தில் வேலை பார்த்து வருகிறார். இவருக்கு கவல்பிரீத் என்ற மனைவியும், ஒரு மகனும் உள்ளனர்.
திருக்கச்சூர் கி.ஆறுமுகம் (செங்கல்பட்டு)
காஞ்சீபுரம் மாவட்டம் செங்கல்பட்டு சட்டமன்ற தொகுதி பா.ம.க வேட்பாளர் திருக்கச்சூர் கி.ஆறுமுகம், பி.எஸ்சி. படித்தவர். பா.ம.க. மாநில துணை பொதுச்செயலாளராக பதவி வகித்து வருகிறார். நகராட்சி கவுன்சிலராகவும் உள்ளார். சிங்கபெருமாள்கோவில் அடுத்த திருக்கச்சூர் கிராமத்தை சேர்ந்த இவர், கடந்த 2001, 2006-ம் ஆண்டு நடைபெற்ற சட்டமன்ற தேர்தலில் பா.ம.க சார்பில் போட்டியிட்டு வெற்றி பெற்றார். தொடர்ந்து 10 ஆண்டு காலம் சட்டமன்ற உறுப்பினராக பணியாற்றி உள்ளார். கடந்த 2011-ம் ஆண்டு அ.தி.மு.க வேட்பாளர் மனோகரிடம் வெற்றி வாய்ப்பை இழந்தார். 2006 முதல் 2011 வரை பா.ம.க. சட்டமன்ற துணைத்தலைவராக பணியாற்றி உள்ளார். இவருடைய மனைவி சசிகலா, மறைமலைநகர் நகராட்சி முன்னாள் தலைவர் ஆவார். தற்போது மறைமலைநகர் நகராட்சி கவுன்சிலராக உள்ளார். இவர்களுக்கு 2 மகள்களும், ஒரு மகனும் உள்ளனர்.
பாலயோகி(திருவள்ளூர்)
திருவள்ளூர் சட்டமன்ற தொகுதி பா.ம.க. வேட்பாளர் டாக்டர் வ.பாலா என்ற பாலயோகி(வயது 39) மணவாளநகர் வெங்கத்தூர் கண்டிகையை சேர்ந்தவர். இவர். பா.ம.க. மாநில துணை பொதுச்செயலாளராகவும், திருவள்ளூர் சட்டமன்ற தொகுதியின் பொறுப்பாளராகவும் உள்ளார். தற்போது இவர், எல்.எல்.பி. படித்து வருகிறார். விவசாயம் செய்து வருகிறார். இவருக்கு சுனிதா என்ற மனைவி உள்ளார். இவர் தற்போது வெங்கத்தூர் முதல்நிலை ஊராட்சி மன்ற தலைவியாக உள்ளார். இவர்களுக்கு ஈஸ்வர், சஞ்சய், சுதன் என 3 மகன்கள் உள்ளனர்.
பாண்டியன்(பொன்னேரி)
பொன்னேரி (தனி) தொகுதி பா.ம.க. வேட்பாளர் பாண்டியன், 10-ம் வகுப்பு படித்து உள்ளார். கடந்த 20 ஆண்டுகளாக பா.ம.க.வில் உள்ளார். மீஞ்சூர் ஒன்றிய பா.ம.க. தலைவராக இருந்து வந்தார். தற்போது பா.ம.க. துணைச்செயலாளராகவும் பதவி வகித்து வருகிறார். இவருக்கு தெய்வராணி என்ற மனைவியும், மாலா, இந்திரா என 2 மகள்களும், உமாபாரத் என்ற மகனும் உள்ளனர்.
பார்த்தசாரதி(பூந்தமல்லி)
பூந்தமல்லி (தனி) தொகுதி பா.ம.க. வேட்பாளர் சி.பார்த்தசாரதி, திருவேற்காடு அடுத்த அயனம்பாக்கம் பகுதியை சேர்ந்தவர். விவசாயம் செய்து வருகிறார். 10-ம் வகுப்பு படித்து உள்ளார். ஒரு முறை திருவேற்காடு நகரமன்ற தலைவராகவும், ஒருமுறை திருவேற்காடு நகரமன்ற துணைத்தலைவராகவும் பதவி வகித்து உள்ளார். தற்போது பா.ம.க.வில் மாவட்ட விவசாய சங்க தலைவராக உள்ளார். இவருக்கு சரளா என்ற சாராள் என்ற மனைவியும், 2 மகன்களும், 2 மகள்களும் உள்ளனர்.
ஆதிகேசவன்(மதுராந்தகம்)
மதுராந்தகம் தொகுதி பா.ம.க. வேட்பாளர் ஆதிகேசவன்(62), அச்சரப்பாக்கம் ஒன்றியம் பெரும்பேர் கண்டிகையை சேர்ந்தவர். 10-ம் வகுப்பு படித்து உள்ளார். விவசாயம் செய்து வருகிறார். பா.ம.க. ஒன்றிய தலைவர், மாவட்ட தலைவராக பதவி வகித்து உள்ளார். தற்போது மாவட்ட நிர்வாக குழு உறுப்பினராக உள்ளார். 2001-2006 வரை ஒன்றிய குழு கவுன்சிலராக இருந்து வந்தார். 1996-ல் அச்சரப்பாக்கம்(தனி) தொகுதியில் போட்டியிட்டு வெற்றி வாய்ப்பை இழந்தார். இவருக்கு மீனாட்சி என்ற மனைவியும், நேதாஜி என்ற மகனும், பவித்ரா என்ற மகளும் உள்ளனர்.  </description>
</news>
