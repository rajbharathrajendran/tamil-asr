<news>
<headline>தமிழகம்-9, புதுச்சேரி-3:  12 அ.தி.மு.க. வேட்பாளர்கள் மாற்றம்; பல்லாவரம் - சி.ஆர். சரஸ்வதி, மேட்டூர் - செம்மலை</headline>
<description>
சென்னை,
அ.தி.மு.க. வேட்பாளர்களில் 12 பேரை திடீரென்று மாற்றி ஜெயலலிதா அறிவித்துள்ளார். மேட்டூர் தொகுதியில் செம்மலை, பல்லாவரம் தொகுதியில் சி.ஆர். சரஸ்வதி ஆகியோர் போட்டியிடுகின்றனர். வேட்பாளர் பட்டியல்
தமிழக சட்டமன்ற தேர்தலில் போட்டியிடும் அ.தி.மு.க. வேட்பாளர்களை கடந்த 4-ந் தேதி முதல்-அமைச்சர் ஜெயலலிதா அறிவித்தார். இதற்கிடையே நேற்று முன்தினம் வேட்பாளர் பட்டியலில் சிறிது திருத்தம் செய்து ஜெயலலிதா அறிவித்தார். 
அதாவது, அருப்புக்கோட்டை தொகுதி வேட்பாளராக அறிவிக்கப்பட்டு இருந்த எம்.ஜி.முத்துராஜாவுக்கு பதில் வைகை செல்வன் அறிவிக்கப்பட்டார். 
இந்தநிலையில் நேற்று அதிரடியாக 12 வேட்பாளர்களை மாற்றி, புதிய வேட்பாளர்களை ஜெயலலிதா அறிவித்துள்ளார். தியாகராயநகர்
சென்னை தியாகராயநகர் தொகுதிக்கு முதலில் அ.தி.மு.க. தலைமை செயற்குழு உறுப்பினர் சரஸ்வதி ரெங்கசாமி அறிவிக்கப்பட்டு இருந்தார். தற்போது அவர் மாற்றப்பட்டு, தென் சென்னை வடக்கு மாவட்ட செயலாளர் பி.சத்திய நாராயணன் அறிவிக்கப்பட்டுள்ளார். செம்மலை
மேட்டூர் தொகுதியில் முதலில் கொப்பம்பட்டி ஊராட்சி செயலாளர் சந்திரசேகரன் அறிவிக்கப்பட்டு இருந்தார். தற்போது அவருக்கு பதில் அ.தி.மு.க. அமைப்பு செயலாளர் செ.செம்மலை அறிவிக்கப்பட்டு இருக்கிறார். 
காட்டுமன்னார்கோவில் தொகுதிக்கு முதலில் முத்துகிருஷ்ணபுரம் கிளை செயலாளர் மணிகண்டன் அறிவிக்கப்பட்டு இருந்தார். தற்போது அவருக்கு பதில் கடலூர் மேற்கு மாவட்ட துணை செயலாளர் என்.முருகுமாறன் அறிவிக்கப்பட்டு இருக்கிறார். 
பூம்புகார் தொகுதியில் நடராஜனுக்கு பதில் செம்பனார்கோவில் தெற்கு ஒன்றிய செயலாளர் பவுன்ராஜ் அறிவிக்கப்பட்டு உள்ளார். மன்னார்குடி-நாகர்கோவில்
வேதாரண்யத்தில், கிரிதரன் மாற்றப்பட்டு, நாகப்பட்டினம் மாவட்ட செயலாளர் ஓ.எஸ்.மணியன் அறிவிக்கப்பட்டு இருக்கிறார். 
மன்னார்குடியில் டி.சுதா மாற்றப்பட்டு, காமராஜ் அறிவிக்கப்பட்டு இருக்கிறார். நாகர்கோவிலில் டாரதி சேம்சனுக்கு பதில் நாஞ்சில் முருகேசன் ஆகியோர் அறிவிக்கப்பட்டுள்ளார்.
பல்லாவரம் தொகுதியில் இளங்கோவனுக்கு பதிலாக சி.ஆர்.சரஸ்வதி அறிவிக்கப்பட்டுள்ளார். மதுரை வடக்கு சட்டமன்ற தொகுதி வேட்பாளர் எம்.எஸ்.பாண்டியனுக்கு பதிலாக மதுரை புறநகர் மாவட்ட செயலாளரும், மதுரை மாநகராட்சி மேயர் வி.வி.ராஜன் செல்லப்பா அறிவிக்கப்பட்டுள்ளார். புதுச்சேரி 
புதுச்சேரி திருபுவனை சபாபதிக்கு பதில் சங்கர் அறிவிக்கப்பட்டு இருக்கிறார். திருநள்ளார் தொகுதியில் அசனாவுக்கு பதில் முருகையன், காரைக்கால் தெற்கில் கணபதிக்கு பதில் அசனா ஆகியோர் அறிவிக்கப்பட்டுள்ளனர். 
இதுகுறித்து அ.தி.மு.க. பொதுச்செயலாளர் ஜெயலலிதா வெளியிட்டுள்ள அறிவிப்பில் கூறியிருப்பதாவது:-
16.5.2016 அன்று தமிழ்நாடு மற்றும் புதுச்சேரி மாநில சட்டமன்ற பேரவை பொதுத்தேர்தல்கள் நடைபெற உள்ளதையொட்டி அ.தி.மு.க. சார்பில் போட்டியிடும் வேட்பாளர்கள் பட்டியல் 4-ந் தேதி அறிவிக்கப்பட்டு இருந்தது. இந்த நிலையில் அ.தி.மு.க. ஆட்சிமன்ற குழு பரிசீலித்து எடுத்த முடிவின்படி பின்வரும் சட்டமன்ற தொகுதிகளுக்கு ஏற்கனவே அறிவிக்கப்பட்டிருந்த வேட்பாளர்களுக்கு பதிலாக அ.தி.மு.க.வின் அதிகாரபூர்வ வேட்பாளராக கீழ்கண்டவர்கள் தேர்ந்தெடுக்கப்பட்டு நிறுத்தப்படுகிறார்கள். சி.ஆர்.சரஸ்வதி
1. தியாகராயநகர்-பி.சத்தியநாராயணன் என்ற தி.நகர் சத்தியா (தென் சென்னை வடக்கு மாவட்ட செயலாளர், சென்னை மாநகராட்சி நியமனக்குழு உறுப்பினர்), 2.மேட்டூர்-செ.செம்மலை (அமைப்பு செயலாளர்), 3.காட்டுமன்னார்கோவில் (தனி)-முருகுமாறன் (கடலூர் மேற்கு மாவட்ட துணை செயலாளர்), 4.பூம்புகார்-எஸ்.பவுன்ராஜ் (செம்பனார் கோவில் தெற்கு ஒன்றிய செயலாளர்), 5.வேதாரண்யம்-ஓ.எஸ்.மணியன் (நாகப்பட்டினம் மாவட்ட செயலாளர், முன்னாள் மாநிலங்களவை உறுப்பினர்), 6.மன்னார்குடி-எஸ்.காமராஜ் (நீடாமங்கலம் ஊராட்சி ஒன்றியக்குழு 13-வது வார்டு உறுப்பினர்), 7.நாகர்கோவில்-நாஞ்சில் முருகேசன், 8.பல்லாவரம்-சி.ஆர்.சரஸ்வதி (மகளிர் அணி துணை செயலாளர்).
9.மதுரை வடக்கு-வி.வி.ராஜன் செல்லப்பா(மதுரை புறநகர் மாவட்ட செயலாளர், மதுரை மாநகராட்சி மேயர்) அறிவிக்கப்பட்டுள்ளார். 
10.புதுச்சேரி மாநிலம் திருபுவனை(தனி)-எம்.சங்கர், 11.காரைக்கால் மாவட்டம் திருநள்ளார்-ஜி.முருகையன் (சட்டமன்ற தொகுதி செயலாளர்), 12.காரைக்கால் தெற்கு-அசனா (காரைக்கால் மாவட்ட துணை செயலாளர்).  இவ்வாறு அந்த அறிவிப்பில் அவர் கூறியுள்ளார்.4 முறை மாற்றம்
இதுவரையில் 4 முறை அ.தி.மு.க. வேட்பாளர் பட்டியல் மாற்றப்பட்டுள்ளது. நேற்று ஒரே நாளில் அதிரடியாக 12 வேட்பாளர்கள் மாற்றப்பட்டுள்ளனர் என்பது குறிப்பிடத்தக்கது.</description>
</news>
