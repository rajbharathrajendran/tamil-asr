<news>
<headline>உளுந்தூர்பேட்டையில் விஜயகாந்த் போட்டியிடால் அவரை வீழ்த்த தி.மு.க. அதிரடி வியூகம்</headline>
<description>
உளுந்தூர்பேட்டை, 
தி.மு.க. கூட்டணியில் மனிதநேய மக்கள் கட்சிக்கு தொண்டாமுத்தூர், ஆம்பூர், ராமநாதபுரம், நாகப்பட்டிணம், உளுந்தூர் பேட்டை ஆகிய 5 தொகுதிகள் ஒதுக்கப்பட்டன.
இந்த நிலையில் திடீரென உளுந்தூர்பேட்டை தொகுதியை மனிதநேய மக்கள் கட்சி தி.மு.க.வுக்கு விட்டு கொடுத்தது. இதையடுத்து தி.மு.க. வேட் பாளராக திருநாவலூர் ஒன்றிய செயலாளரான ஜி.ஆர்.வசந்தவேல் அறிவிக் கப்பட்டுள்ளார். உளுந்தூர்பேட்டை தொகுதியில் மனிதநேய மக்கள் கட்சிக்கு தகுதியான வேட்பாளர் இல்லாததால் இத்தொகுதியை தி.மு.க.விடம் திருப்பி கொடுத்ததாக கட்சி கூறியுள்ளது. ஆனால் இதற்கான காரணம் குறித்து பரபரப்பு தகவல் வெளியாகி உள்ளது.
 விஜயகாந்த் உளுந்தூர்பேட்டை தொகுதியில் போட்டியிட முடிவு செய்துள்ளதாக கூறப்படுகிறது. உளுந்தூர்பேட்டை தொகுதியில் விடுதலை சிறுத்தை கட்சிக்கு செல் வாக்கு உள்ளது. அதே போல் தே.மு.தி.க.வுக்கு அமைப்பு ரீதியாக அதிக பலம் உள்ளது. எனவே விஜயகாந்த் உளுந்தூர் பேட்டை தொகுதியில் போட்டியிட்டால் பாது காப்பாக இருக்கும் என்று முடிவு செய்துள்ளார். 
உளுந்தூர்பேட்டை தொகுதியில் விஜயகாந்த் போட்டியிட்டால் மனிதநேய மக்கள் கட்சியால் விஜய காந்த்தை சமாளிக்க முடியாது என கருதியே தி.மு.க. அத்தொகுதியை அக்கட்சியிடம் இருந்து கேட்டு பெற்று உள்ளது.வேட்பாளராக திருநாவலூர் ஒன்றிய தி.மு.க. செயலாளரான ஜி.ஆர்.வசந்தவேலுவை களத்தில் இறக்கி உள்ளது. ஒரு வேளை விஜயகாந்த் உளுந்தூர்பேட்டை தொகுதியில்  நிற்பது உறுதியானால் தற்போது அறிவிக்கப்பட்டுள்ள வேட்பாளரை விட பலம் வாய்ந்த வேட்பாளரை நிறுத்தவும் தி.மு-.க. முடிவு செய்துள்ளதாக தகவல் வெளியாகியுள்ளது.
இந்த தேர்தலில் விஜயகாந்த்தை தங்கள் கூட்டணியில் சேர்க்க தி.மு.க. கடும் முயற்சி மேற்கொண்டது. அவருடன் ரகசிய பேச்சுவார்த்தைகளும் நடந்தன. ஆனால் விஜயகாந்தின் ஏற்க முடியாத நிபந்தனைகளால் கூட்டணி அமையவில்லை. திடீர் என்று மக்கள் நலக்கூட்டணியில் விஜயகாந்த் இணைந்தார்.  பகிரங்கமாக அழைப்பு விடுத்தும் விஜயகாந்த் நிராகரித்து விட்டாரே என்று தி.மு.க. தரப்பு விஜயகாந்த் மீது கடும் அதிருப்தியில் உள்ளது. 
எனவே அவரை தேர்தலில் எப்படியாவது தோற்கடிக்க வேண்டும் என்று தி.மு.க. திட்டமிட்டு அதற்கான வேலையில் இறங்கி உள்ளது. இதற்கான வியூகம் வகுத்துதான் மனித நேய மக்கள் கட்சி வேட்பாளருக்குப் பதில் தி.மு.க.வே களத்தில் குதித்து இருப்பதாக தெரிய வருகிறது. 
உளுந்தூர்பேட்டை தொகுதியில் அ.தி.மு.க. சார்பில் தற்போதைய எம்.எல்.ஏ. குமரகுரு மீண்டும் வேட்பாளராக நிறுத்தப்பட் டுள்ளார் என்பது குறிப்பிடத் தக்கது.</description>
</news>
