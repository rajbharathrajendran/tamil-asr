<news>
<headline>மக்கள் நல கூட்டணி - தே.மு.தி..க .   மக்கள் நலனில் அக்கறை இல்லாத கூட்டணி-பொன். ராதாகிருஷணன்</headline>
<description>
சென்னை
மக்கள் நல கூட்டணி - தே.மு.தி..க . கூட்டணி குறித்து மத்திய இணையமைச்சர் பொன். ராதாகிருஷணன் பேட்டி, இரு திராவிட கட்சிகளை அகற்ற வேண்டும் என மக்கள் விரும்புகிறார்கள். ஆனால் இன்று மக்கள் நலக்கூட்டணியுடன் தே.மு.தி.க. இணைந்துள்ளது. இந்த கூட்டணி மக்களுக்கு பயனுள்ள கூட்டணி அல்ல. தி.மு.க., அ.தி.மு.க.வை ஆட்சிக்குக் கொண்டு வர வேண்டும் என்ற நோக்கில் இந்த கூட்டணி அமைக்கப்பட்டுளளது. இது மக்கள் நலனில் அக்கறை இல்லாத கூட்டணியே.ஆனால், மிக வலுவான கூட்டணியை அமைக்க பா.ஜ.க. முயற்சி மேற்கொண்டுள்ளது. தேசிய ஜனநாயகக் கூட்டணி 234 தொகுதிகளிலும் போட்டியிடும். நாங்கள் தேர்தலில் வெற்றி பெறுவோம். எங்கள் ஆதரவு இல்லாமல் எந்த கட்சியும் ஆட்சி அமைக்க முடியாது.
வெற்றிபெறாவிட்டாலும், முதலமைச்சராக வாய்ப்பே இல்லாவிட்டாலும், முதலமைச்சர் வேட்பாளராக அறிவிக்கப்பட்டதற்கு தேமுதிக தலைவர் விஜயகாந்துக்கு எனது
வாழ்த்துக்கள்.
மக்கள் நல கூட்டணி - தேமுதிக கூட்டணி குறித்து கருத்து தெரிவித்துள்ள தமிழக பா.ஜ., தலைவர் தமிழிசை சவுந்தரராஜன், இது சவலை குழந்தைகள் கூட்டணி என தெரிவித்துள்ளார்.</description>
</news>
