<news>
<headline>குமரி மாவட்டத்தில் ரப்பர் தொழிற்சாலை அமைக்கப்படும் தி.மு.க. தேர்தல் அறிக்கையில் அறிவிப்பு</headline>
<description>
சென்னை,குமரி மாவட்டத்தில் ரப்பர் தொழிற்சாலை அமைக்கப்படும் என்று தி.மு.க. தேர்தல் அறிக்கையில் அறிவிப்பு வெளியிடப்பட்டு உள்ளது.தி.மு.க. தேர்தல் அறிக்கையில் கூறியிருப்பதாவது:–ரப்பர் தொழிற்சாலை
* விளவங்கோடு நெய்யாறு இடதுகரை கால்வாயை தூர்வாரி செப்பனிட்டு, கேரள அரசுடன் பேச்சுவார்த்தை நடத்தி தண்ணீர் பெற முயற்சி செய்யப்படும்.* நாகர்கோவில் நகரில் சுற்றுச்சாலை அமைக்கப்படும்.* கன்னியாகுமரியில் அய்யா வைகுண்ட சாமிக்கு மணிமண்டபமும், ஆராய்ச்சி மையமும் அமைக்கப்படும்.* கன்னியாகுமரி முதல் நீரோடி வரையிலான கடலோர கிராமங்களை இணைக்கும் சாலையும், தேங்காய்ப்பட்டினத்தில் இரையுமன் துறையில் ஒரு பாலமும், ராஜாக்கமங்கலத்தில் மற்றொரு பாலமும் அமைக்கப்படும்.* கன்னியாகுமரி மாவட்டத்தில் ரப்பர் தொழிற்சாலை தொடங்கப்படும்.நீர்வழி போக்குவரத்து
* டச்சுப்படையை வென்ற அனந்த பத்மநாபன் நாடாருக்கு தச்சன்விளையில் மணிமண்டபம் கட்டப்படும்.* நாகர்கோவில் செட்டிக்குளம் அரசு பேருந்து பணிமனை சீரமைக்கப்படும்.* கோட்டாறில் குளிரூட்டப்பட்ட சேமிப்புக்கிடங்கு அமைக்கப்படும்.* குமரி மாவட்டம் கடற்கரை ஓரமாக அமைந்துள்ள ஏ.வி.எம். கால்வாயை தூர்வாரி, பழங்காலத்தில் போக்குவரத்து நடைபெற்றது போல், மீண்டும் நீர்வழி போக்குவரத்து உருவாக்கி தர நடவடிக்கை மேற்கொள்ளப்படும்.  மேற்கண்டவாறு அதில் கூறப்பட்டு உள்ளது.</description>
</news>
