<news>
<headline>தி.மு.க. கூட்டணியில் த.மா.கா.வுக்கு வாய்ப்பு இல்லை 2 நாளில் காங்கிரசுடன் தொகுதி பங்கீடு</headline>
<description>
சென்னை, 
தமிழக சட்டசபை தேர்தல் தேதி அறிவிக்கப்படுவதற்கு முன்பே கடந்த பிப்ரவரி மாதம் 13-ந்தேதி தி.மு.க.-காங்கிரஸ் கட்சிகளிடையே கூட்டணி ஏற்பட்டது. 
2ஜி ஸ்பெக்ட்ரம் ஊழல் விவகாரம் காரணமாக கருத்து வேறுபாடு ஏற்பட்டு பிரிந்திருந்த இந்த இரு கட்சிகளும் மீண்டும் கூட்டணி அமைத்ததால் தமிழக அரசியல் களம் விறு விறுப்பு அடைந்தது.
கூட்டணி உருவாகி சுமார் 40 நாட்களுக்குப் பிறகு கடந்த மாதம் 25-ந்தேதி தி.மு.க. தலைவர் கருணா நிதியை காங்கிரஸ் பொது செயலாளர் குலாம் நபி ஆசாத் தலைமையிலான குழுவினர் சந்தித்து தொகுதி பங்கீடு பற்றி பேசினார்கள். முதலில் காங்கிரசார் 80 தொகுதிகள் தர வேண்டும் என்று கேட்டனர்.  அதை தி.மு.க. தலைவர் கருணாநிதி ஏற்கவில்லை. கூட்டணிக்கு மேலும் சில கட்சிகள் வர உள்ளதால் காங்கிரசுக்கு 20 தொகுதிகள் மட்டுமே தர இயலும் என்று தெரிவித்தார். 
தி.மு.க.வின் இந்த முடிவு காங்கிரஸ் தலைவர்களுக்கு அதிர்ச்சி அளிக்கும் வகை யில் பேரிடியாக இருந்தது. இதை உணர்ந்த தி.மு.க. பொருளாளர் மு.க.ஸ்டாலின் ‘‘சரி, 25 தொகுதிகள் தருகிறோம்’’ என்றார். 
அதற்கு காங்கிரஸ் தலை வர்கள் சம்மதிக்கவில்லை. இதனால் தி.மு.க.-காங்கிரஸ் இடையே தொகுதி பங்கீட்டில் உடன்பாடு ஏற்படாமல் இழுபறி உருவானது. 
இதைத் தொடர்ந்து தமிழக காங்கிரஸ் தலைவர் இளங்கோவனை டெல்லிக்கு வருமாறு சோனியா உத்தர விட்டார். அதன்பேரில் கடந்த செவ்வாய்க்கிழமை இளங்கோவன் டெல்லி புறப்பட்டுச் சென்றார். கடந்த மூன்று நாட்களாக டெல்லியில் முகாமிட்டுள்ள இளங்கோவனால் தொகுதி பங்கீடு இழுபறிக்கு சுமூக மான தீர்வை காண இயல வில்லை. 
தி.மு.க.விடம் இருந்து இந்த தடவையும் அதிகபட்சமாக எவ்வளவு தொகுதிகளை பெற முடியுமோ, அவ்வளவு தொகுதிகளை வற்புறுத்தி பெற்று விட வேண்டும் என்ற காங்கிரஸ் மேலிடத் தலைவர்களின் வியூகம்தான் தொகுதி பங்கீடு இழுபறி நீடிப்புக்கு முக்கிய காரண மாக கூறப்படுகிறது. அவர்கள் தங்கள் திட்டப்படி முதலில் தி.மு.க.விடம் 80 தொகுதிகள் கேட்டனர். பிறகு 2011-ம் ஆண்டு தேர்தலில் தந்தது போல 63 தொகுதிகளைத் தாருங்கள் என்றனர். தி.மு.க. அதை ஏற்க திட்டவட்டமாக மறுத்து விட்டது. 
இந்த நிலையில் இழு பறிக்கு முற்றுப்புள்ளி வைக்க முடிவு செய்த தி.மு.க., ‘‘மாவட்டத்துக்கு ஒரு தொகுதி என்ற அடிப்படையில் 32 தொகுதிகள் தருகிறோம்’’ என்று தகவல் அனுப்பியது. இதை அறிந்த காங்கிரஸ் துணைத் தலைவர் ராகுல் காந்தி, ‘‘தமிழ்நாட்டில்  39 பாராளுமன்றத் தொகுதிகள் உள்ளது. அந்த தொகுதிகள் அடிப்படையில் பார்த்தாலே 39 இடங்களைத் தர வேண்டும். எனவே காங்கிரசுக்கு 50 இடங்களாவது வேண்டும்’’ என்றார். 
தி.மு.க.விடம் மிக குறைந்த தொகுதிகளை வாங்கி விடக் கூடாது என்பதில் சோனியாவும் ராகுலும் உறுதியான நிலையில் உள்ளனர். அடுத்தடுத்து அவர்கள் அசாம் பிரசாரத்துக்கு சென்றதால் தமிழக விவகாரத்தை கவனிக் காமல் இருந்தனர்.இந்த நிலையில் நேற்று இந்த இழுபறி பற்றி கருணா நிதி, மு.க.ஸ்டாலின், துரைமுருகன், கனிமொழி ஆகியோர் ஆலோசனை நடத்தினார்கள். பிறகு குலாம்நபி ஆசாத்திடம் ஸ்டாலினும், கனிமொழியும் பேசினார்கள். 
அப்போது தி.மு.க.- காங்கிரஸ் தொகுதி பங்கீடு இறுதி செய்யப்பட்டதாக தெரிகிறது. காங்கிரசுக்கு 40 தொகுதிகள் ஒதுக்கி கொடுப்பதாக தி.மு.க. தரப்பில் தெரிவிக்கப்பட்ட தாம். காங்கிரஸ் மேலிடமும் இந்த தொகுதி பங்கீட்டை ஏற்றுக் கொண்டு ஒப்பந்தத்தில் கையெழுத்திட சம்மதித்து இருப்பதாக தகவல் வெளி யாகியுள்ளது. 
இன்றே தி.மு.க.-காங்கிரஸ் தொகுதி பங்கீடு கையெழுத் தாகும் என்று முதலில் கூறப் பட்டது. ஆனால் குலாம் நபி ஆசாத்தும் இளங்கோவனும் நாளை தான் டெல்லியில் இருந்து சென்னை வருவதாக அறிவிக்கப்பட்டுள்ளது. எனவே 2 நாளில் எல்லா சர்ச்சைகளும் தீர்ந்து விடும் தமிழக காங்கிரஸ் தலைவர்கள் நம்பிக்கை தெரிவித்தனர். நாளை (சனிக்கிழமை) சென்னை வரும் குலாம் நபி ஆசாத் நாளையே தொகுதி பங்கீடு உடன்பாட்டில் கையெழுத்திடுவார் என்று எதிர்பார்க்கப்படுகிறது. தி.மு.க. 40 தொகுதிகள் ஒதுக்க சம்மதித்து இருப்பது தமிழக காங்கிரஸ் தலைவர் களுக்கு மகிழ்ச்சியை கொடுத் துள்ளது. 
காங்கிரஸ் மூத்த தலை வர் ஒருவர் தன் ஆதர வாளர்களுக்கு சீட் பெறவே தி.மு.க.விடம் அதிக தொகுதி கேட்டு நிர்ப்பந்தம் செய்ததாக கூறப்படுகிறது. அவரால்தான் தொகுதி பங்கீட்டில் தாமதம் ஏற்பட்டு விட்டதாக கூறப்படுகிறது. 
இதற்கிடையே காங்கிரஸ் தாமதம் செய்த தால் ஜி.கே.வாசனின் த.மா.கா.வை இழுக்க தி.மு.க. முயற்சி செய்வதாக கூறப்பட்டது. ஆனால் காங்கிரசுக்கு சமமாக தங்களுக்கும் தொகுதி ஒதுக்க வேண்டும் என்று த.மா.கா. கேட்டதால் உடன்பாடு ஏற்படவில்லை என்று தெரிய வந்துள்ளது. த.மா.கா.விடம் கூட்டணி பேச்சு நடத்தவில்லை என்று தி.மு.க. பொருளாளர் மு.க.ஸ்டாலின் நேற்று அறிவித்தார். எனவே தி.மு.க. அணியில் த.மா.கா. இடம் பெறாது என்பது உறுதியாகி விட்டது. 
தி.மு.க. கூட்டணியில் தற்போது மனித நேய மக்கள் கட்சி, முஸ்லிம் லீக் கட்சிகளுக்கு தலா 5 தொகுதிகள் ஒதுக்கப்பட் டுள்ளன. பெருந்தலைவர் மக்கள் கட்சி, தமிழ்நாடு விவசாய தொழிலாளர் கட்சி, சமூக, சமத்துவப்படை ஆகிய கட்சிகளுக்கு தலா 1 இடம் கொடுக்கப்பட்டுள்ளது. காங்கிரசுக்கு 40 இடம் கொடுக்கப்பட உள்ளது. இதனால் மொத்தம் உள்ள 234 தொகுதிகளில் கூட்டணி கட்சிகளுக்கு ஒதுக்கிய 53 தொகுதிகள் போக மீதம் 181 தொகுதிகள் உள்ளது. இந்த 181 தொகுதிகளிலும் தி.மு.க. போட்டியிட திட்டமிட் டுள்ளது.</description>
</news>
