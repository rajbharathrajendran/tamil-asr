<news>
<headline>மக்கள் நலக் கூட்டணியை உடைப்பதற்கு தி.மு.க. சதி செய்து வருகிறது - தா.பாண்டியன்</headline>
<description>
சென்னை, 
இந்திய கம்யூனிஸ்டு கட்சியின் மாநில செயலாளர் முத்தரசன், அக்கட்சியின் முன்னாள் செயலாளரும், மூத்ததலைவருமான தா.பாண்டியன் ஆகியோர் தி.நகரில் உள்ள கட்சி அலுவல கத்தில் இன்று கூட்டாக நிருபர்களுக்கு பேட்டியளித் தனர். 
தா.பாண்டியன் கூறியதாவது:-
மக்கள் நலக்கூட்டணியை உடைத்து புதிய கூட்டணி அமைப்பதற்காக இந்திய கம்யூனிஸ்டு கட்சியின் மாநில செயலாளர் முத்தரசன் என்னுடன் ரகசிய பேச்சு நடத்தியதாகவும், அ.தி.மு.க.வு டனான கூட்டணிக்கு நான் முயற்சி செய்வதாகவும் செய்தி வெளியாகி இருக் கிறது. அது முற்றிலும் தவறானது.
அ.தி.மு.க.வை பொறுத்த வரை இந்த தேர்தலில் எங்களுக்கு எதிரிகளே இல்லை என்று கூறிவிட்டு 234 தொகுதியிலும் தனித்தே போட்டியிடவே திட்ட மிட்டுள்ளனர். 234 தொகுதி களிலும் வெல்வோம் என்று கூறி வருகிறார்கள். எனவே அ.தி.மு.க.வுடன் எந்த ரகசிய பேச்சும் நடைபெறவில்லை.
தமிழகத்தை பொறுத்த வரை அ.தி.மு.க.வும், தி.மு.க.வும் 1967-ல் இருந்து மாறிமாறி ஆட்சி செய்து கொண்டு இருக்கின்றன. தேர்தல் முடிந்ததும் திருமணத்திற்கு வந்துள்ள மாப்பிள்ளை தோழன் விருந்து சாப்பிட்டு விட்டு சென்று விடலாம் என்று தி.மு.க. தலைவர் கருணாநிதி கூறுவார். கூட்டணி கட்சி களை மாப்பிள்ளை தோழனாகவே பார்ப்பது அவரது வழக்கம். 
 மக்கள் நலக் கூட்டணியை உடைப்பதற்கு தி.மு.க. சதி செய்து வருகிறது. பழம் நழுவி பாலில் விழும் என்று அவர்கள் காத்தி ருந்தனர். இதே போல் மக்கள் நலக்கூட்டணியும் உடையும் என கனவு காண்கிறார்கள். அவர்களது கனவே உடைந்து போகும். மாற்றத்தை விரும்புபவர்கள்  மக்கள் நலக்கூட்டணிக்கு வாக்களித்து வெற்றி பெற செய்வார்கள். தேர்தலுக்கு பின்னரும் இந்த கூட்டணி தொடரும். 2 ஜி ஊழல் வழக்கில் தி.மு.க. மீது மக்கள் அதிருப்தியிலேயே உள்ளனர். இது தேர்தலில் எதிரொலிக்கும்.
இந்திய கம்யூனிஸ்டு கட்சியின் மாநில செயலாளர் முத்தரசன் கூறும் போது, ‘‘தி.மு.க. கூட்டணிக்கு விஜயகாந்த் எப்படியும் வந்து விடுவார் என்று கருணாநிதி எதிர்பார்த்தார். மக்கள் நலக்கூட்டணியும் உடைந்து வைகோ, திருமாவளவன் வருவார்கள் என்று நினைத்து இருந்தார். ஆனால் அது நடக்கவில்லை. எனவே எப்படியாவது மக்கள் நலக்கூட்டணியை உடைத்து விட வேண்டும் என்கிற நோக்கில் இது போன்ற செய்திகளை தி.மு.க. பரப்பி வருகிறது. மக்கள் நலக்கூட்டணியை உடைக்கும் தி.மு.க.வின் எண்ணம் நிறை வேறாது’’ என்றார்.</description>
</news>
