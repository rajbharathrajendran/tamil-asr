<news>
<headline>தமிழக சட்டசபை தேர்தலில் சிவசேனா தனித்து போட்டி</headline>
<description>
சென்னை, 
சிவசேனா கட்சியின் தமிழக தலைவர் தர்ஷன் நந்தூர்கர் வெளியிட்டுள்ள செய்திக்குறிப்பில் கூறியிருப்பதாவது:-
தமிழக சட்டசபை தேர்தல் குறித்து கட்சியின் தேசிய செயலாளர் அனில் தேசாய், தலைவர் உத்தவ் தாக்கரேவுடன் ஆலோசனை நடத்தினார். அப்போது வெற்றி வாய்ப்புள்ள தொகுதிகளை கண்டறிந்து சிவசேனா தனித்து போட்டியிடுவது என முடிவு செய்யப்பட்டது. மேலும் வேட்பாளர்களை கண்டறிய எனது தலைமையில் 10 பேர் கொண்ட குழு ஒன்றும் அமைக்கப்பட்டுள்ளது. இந்த குழுவினர் தேர்வு செய்யும் வேட்பாளர்களை, கட்சி தலைவர் உத்தவ் தாக்கரே உறுதி செய்து வெளியிடுவார். இதுதான் கட்சியின் அதிகாரபூர்வ அறிவிப்பு. ஆனால் இதனை மீறி கட்சி பெயரை தவறாக பயன்படுத்தினால், கடும் நடவடிக்கை எடுக்கப்படும். 
இவ்வாறு அதில் கூறியுள்ளார்.</description>
</news>
