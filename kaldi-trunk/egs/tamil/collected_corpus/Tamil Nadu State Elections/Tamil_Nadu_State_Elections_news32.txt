<news>
<headline>தி.மு.க. வேட்பாளர் பட்டியல் இன்று வெளியாகிறது 
கொளத்தூரில் மு.க.ஸ்டாலின் களம் இறங்குகிறார்</headline>
<description>
சென்னை, தி.மு.க. வேட்பாளர் பட்டியல் இன்று (புதன்கிழமை) வெளியாகிறது. கொளத்தூரில் மு.க.ஸ்டாலின் களம் இறங்குகிறார்.தி.மு.க. கூட்டணிதமிழக சட்டசபை தேர்தல் மே மாதம் 16-ந் தேதி நடைபெற உள்ளது. தேர்தலை எதிர்கொள்ள தி.மு.க. பல்வேறு யூகங்களை வகுத்து வருகிறது. காங்கிரஸ் உள்ளிட்ட கட்சிகளுடன் கூட்டணி அமைத்து தி.மு.க. தேர்தலை சந்திக்கிறது.தி.மு.க. கூட்டணியில் காங்கிரஸ் கட்சி 41 தொகுதிகளிலும், மனித நேய மக்கள் கட்சி, இந்திய யூனியன் முஸ்லிம் லீக் கட்சி தலா 5 தொகுதிகளிலும், புதிய தமிழகம் கட்சி 4 தொகுதிகளிலும், மக்கள் தே.மு.தி.க. 3 தொகுதிகளிலும், பெருந்தலைவர் மக்கள் கட்சி, சமூக சமத்துவப்படை, விவசாயிகள் தொழிலாளர்கள் கட்சிகள் தலா ஒரு தொகுதியிலும் போட்டியிடுகின்றன.வேட்பாளர்கள் பட்டியல்173 தொகுதிகளில் தி.மு.க. போட்டியிடும் என தெரிகிறது. தி.மு.க. தன்னுடைய தேர்தல் அறிக்கையை கடந்த 10-ந் தேதி வெளியிட்டது. தி.மு.க. தலைவர் கருணாநிதியின் தேர்தல் பிரசார பயணம் தொடர்பான பட்டியலும் நேற்று வெளியாகிவிட்டது. இந்த நிலையில் தி.மு.க. வேட்பாளர்கள் பட்டியல் இன்று (புதன்கிழமை) வெளியாகும் என தெரிகிறது.திருவாரூரில் கருணாநிதியும், சென்னை கொளத்தூரில் மு.க.ஸ்டாலினும் மீண்டும் போட்டியிடுவது உறுதியாகியுள்ளது. அதே சமயத்தில் வேட்பாளர் பட்டியலில் முன்னாள் அமைச்சர்கள் உள்ளிட்ட சில கட்சியின் மூத்த நிர்வாகிகளின் பெயர்களும், புதுமுகங்களும் இடம்பெறலாம் என தகவல் வெளியாகியுள்ளது.சூறாவளி பிரசாரம்வேட்பாளர் பட்டியல் வெளியான உடன் தி.மு.க.வும் தமிழகம் முழுவதும் பிரசாரத்தை முடுக்கிவிட திட்டமிட்டுள்ளது. அக்கட்சியின் தலைவர் கருணாநிதி வரும் 23-ந் தேதி முதல் தனது சூறாவளி பிரசார சுற்றுப்பயணத்தை தொடங்குகிறார். இதேபோல் மு.க.ஸ்டாலினும், கவிஞர் கனிமொழியும் தீவிர பிரசாரம் மேற்கொள்ள உள்ளனர்.இதேபோல கூட்டணி கட்சி தலைவர்களும் தி.மு.க. கூட்டணிக்கு தீவிர பிரசாரம் மேற்கொண்டு வாக்கு சேகரிக்க உள்ளனர்.</description>
</news>
