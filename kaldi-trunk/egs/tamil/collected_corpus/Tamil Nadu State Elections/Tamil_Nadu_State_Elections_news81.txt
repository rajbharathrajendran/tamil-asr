<news>
<headline>ஜெயலலிதா அறிவித்த மதுவிலக்கு அறிவிப்பு மக்களை ஏமாற்றும் வகையில் உள்ளது ஸ்டாலின் குற்றச்சாட்டு</headline>
<description>
சென்னை,மக்களை ஏமாற்றும் வகையில் மதுவிலக்கைக் கொண்டு வருவேன் என்று ஜெயலலிதா அறிவித்துள்ளார் என்று ஸ்டாலின் குற்றச்சாட்டு கூறி உள்ளார்.சென்னையில் தி.மு.க. பொருளாளர் மு.க.ஸ்டாலின் நிருபர்களுக்கு பேட்டி அளித்தார். அப்போது நிருபர்கள் கேட்ட கேள்விக்கு அவர் அளித்த பதில்கள் வருமாறு:–ஏமாற்றும் அறிவிப்பு
கேள்வி:– தனது முதல் பிரசாரத்தில் மதுவிலக்கை அமல்படுத்துவேன் என்று முதல்–அமைச்சர் ஜெயலலிதா அறிவித்துள்ளார். தி.மு.க, முன்னெடுத்த இந்த அறிவிப்பை இப்போது அ.தி.மு.க.வும் அறிவித்தால், அதை எப்படி பார்க்கிறீர்கள்?பதில்:– ஏமாற்றுகிற வகையில் அந்த அறிவிப்பை வெளியிட்டு இருக்கிறார் என்பது தான் எனது கருத்து.நேரத்தை வீணடிக்க விரும்பவில்லை
கேள்வி:– அ.தி.மு.க.வின் தேர்தல் அறிக்கையில் மதுவிலக்கு நிச்சயம் கொண்டு வரப்படும் என்று இருக்கும் என்பதால் ஜெயலலிதா இப்போதே அறிவித்துள்ளாரா?பதில்:– இருக்கலாம். அவருடைய பேச்சைப் பற்றி விவாதித்து என்னுடைய நேரத்தை வீணடிக்க விரும்பவில்லை.கேள்வி:– கடந்த தேர்தலில் சொன்ன எல்லாவற்றையும் செய்து விட்டேன். அது மக்களுக்கும் தெரியும், தி.மு.க, தலைவர் கருணாநிதிக்கும் தெரியும் என்று பேசியிருக்கிறாரே?பதில்:– அவர் சொன்னதை செய்தியாளர்களாகிய நீங்கள் முதலில் ஒப்புகொள்வீர்களா? முடியாது. எனவே, அவர் சொன்னதையெல்லாம் செய்து முடித்தாரா அல்லது இல்லையா என்பது எனக்கு மட்டுமல்ல தமிழ் நாட்டு மக்கள் அனைவருக்கும் தெரியும்.வேட்பாளர் பட்டியல்
கேள்வி:– தி.மு.க. வேட்பாளர் பட்டியல் எப்போது வெளியிடப்படும்?பதில்:– நாளைய தினம் (இன்று) தி.மு.க.வின் தேர்தல் அறிக்கை வெளியிடப்பட உள்ளது. அதனைத் தொடர்ந்து இரண்டொரு நாட்களில் வேட்பாளர் பட்டியல் வெளியிடப்படும்.  இவ்வாறு அவர் பதிலளித்தார்.</description>
</news>
