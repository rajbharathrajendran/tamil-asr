<news>
<headline>புதுவை சட்டமன்ற தேர்தல்: என்.ஆர்.காங்கிரஸ்-பா.ஜனதா கூட்டணி முறிந்தது</headline>
<description>
புதுச்சேரி,புதுவை சட்டமன்ற தேர்தலில் என்.ஆர்.காங்கிரஸ், பாரதீய ஜனதா இடையேயான கூட்டணி முறிந்தது.பா.ஜனதா கூட்டணி புதுவை சட்டமன்ற தேர்தலில் காங்கிரஸ், தி.மு.க. கூட்டணி அமைத்து போட்டியிடுகின்றன. அ.தி.மு.க. தனித்து போட்டியிடுவதற்காக 30 தொகுதிகளுக்கும் வேட்பாளர்களை அறிவித்துள்ளது. கடந்த பாராளுமன்ற தேர்தலின்போது என்.ஆர்.காங்கிரசும், பாரதீய ஜனதாவும் கூட்டணி அமைத்து போட்டியிட்டன. இதில் என்.ஆர்.காங்கிரஸ் வேட்பாளரான ராதாகிருஷ்ணன் வெற்றிபெற்றார். எனவே சட்டசபை தேர்தலிலும் இதே கூட்டணி நீடிக்க வேண்டும் என பா.ஜனதா விரும்பியது. இதுதொடர்பாக பாரதீய ஜனதா தலைவர்கள் முதல்-அமைச்சர் ரங்கசாமியுடன் பேசிவந்தனர். பிடிகொடுக்கவில்லை ஆனால் அவர்களுக்கு முதல்-அமைச்சர் ரங்கசாமி பிடிகொடுக்கவில்லை. சட்டமன்ற தேர்தலில் பாரதீய ஜனதா கட்சியுடன் கூட்டணி அமைத்தால் சிறுபான்மையினர் ஓட்டுகள் என்.ஆர்.காங்கிரசுக்கு கிடைக்காது என்று மூத்த நிர்வாகிகள் முதல்-அமைச்சர் ரங்கசாமியிடம் எடுத்து கூறினார்கள். மத்தியில் ஆட்சியில் உள்ள பா.ஜனதா மழைவெள்ள நிவாரணம் உள்பட பல்வேறு விஷயங்களில் புதுவைக்கு அனுசரணையாக நடந்துகொள்ளவில்லை என்றும் குற்றம்சாட்டினார்கள். இதனால் பாரதீய ஜனதாவுடன் கூட்டணி அமைக்க ரங்கசாமி விரும்பவில்லை. ஆனாலும் பா.ஜனதா கட்சியினர் என்.ஆர்.காங்கிரசுடன் கூட்டணி அமைக்கவே தொடர்ந்து முயற்சி செய்தனர்.பிரகாஷ் ஜவடேகர் முயற்சிரங்கசாமியின் மனநிலையை புரிந்துகொண்ட பா.ஜனதா தனித்து போட்டியிடவும் தயார் ஆனது. சமீபத்தில் புதுச்சேரி வந்த மத்திய மந்திரி பிரகாஷ் ஜவடேகர் கூட்டணி தொடர்பாக முதல்-அமைச்சர் ரங்கசாமியை சந்தித்து பேச முயற்சித்தார். ஆனால் சந்திக்க முடியவில்லை. இதனால் பாரதீய ஜனதாவுடன் கூட்டணி அமைப்பதை முதல்-அமைச்சர் ரங்கசாமி விரும்பவில்லை என்பதை அவர்கள் புரிந்து கொண்டனர்.கூட்டணி முறிவுபுதுச்சேரி மாநிலத்தில் 16 தொகுதிகளுக்கான வேட்பாளர் பட்டியலை பா.ஜனதா தலைமை நேற்று முன்தினம் வெளியிட்டது. எஞ்சிய 14 தொகுதிகளுக்கான பட்டியல் தயாராகி வருவதாக தெரிகிறது. இதன்மூலம் என்.ஆர்.காங்கிரஸ், பாரதீய ஜனதாவுக்கு இடையேயான கூட்டணி முறிந்தது.</description>
</news>
