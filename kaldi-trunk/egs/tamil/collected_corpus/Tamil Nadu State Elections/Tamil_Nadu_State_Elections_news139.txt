<news>
<headline>அ.தி.மு.க. வேட்பாளர் பட்டியலில்</headline>
<description>
அ.தி.மு.க. வேட்பாளர் பட்டியலில் 16 அமைச்சர்களின் பெயர்கள் இடம்பெற்றுள்ளன. அவர்களுக்கு மீண்டும் தேர்தலில் போட்டியிட வாய்ப்பு அளிக்கப்பட்டுள்ளது. அதே நேரத்தில், தற்போது அமைச்சர்களாக இருக்கும் 10 பேரின் பெயர்கள் வேட்பாளர் பட்டியலில் இடம்பெறவில்லை. அவர்களுக்கு வாய்ப்பு மறுக்கப்பட்டுள்ளது. வாய்ப்பை பெற்ற அமைச்சர்கள் 
1. நிதி அமைச்சர் ஓ.பன்னீர்செல்வம். 
2. மின்சாரத்துறை அமைச்சர் நந்தம்
ஆர்.விசுவநாதன். 
3. வீட்டு வசதித்துறை அமைச்சர்
ஆர்.வைத்திலிங்கம். 
4. நெடுஞ்சாலைத்துறை அமைச்சர் 
எடப்பாடி கே.பழனிச்சாமி.
5. சமூகநலத்துறை அமைச்சர் பா.வளர்மதி. 
6. கூட்டுறவுத்துறை அமைச்சர் 
செல்லூர் கே.ராஜூ. 
7. தொழில்துறை அமைச்சர் பி.தங்கமணி. 
8. ஊரக வளர்ச்சித்துறை அமைச்சர் 
எஸ்.பி.வேலுமணி. 
9. கைத்தறித்துறை அமைச்சர் 
எஸ்.கோகுல இந்திரா. 
10. வருவாய்த்துறை அமைச்சர்
ஆர்.பி.உதயகுமார். 
11. செய்தித்துறை அமைச்சர் 
கே.டி.ராஜேந்திர பாலாஜி. 
12. பள்ளி கல்வித்துறை அமைச்சர் 
கே.சி.வீரமணி.
13. சுற்றுச்சூழல்துறை அமைச்சர் 
தோப்பு என்.டி.வெங்கடாசலம்.
14. உணவுத்துறை அமைச்சர் ஆர்.காமராஜ்.
15. வணிகவரித்துறை அமைச்சர் 
எம்.சி.சம்பத்.
16. சுகாதாரத்துறை அமைச்சர் 
டாக்டர் சி.விஜயபாஸ்கர்.வாய்ப்பை இழந்த 10 அமைச்சர்கள் 
1. தொழிலாளர் நலத்துறை அமைச்சர்
பி.மோகன்.
2. உயர் கல்வித்துறை அமைச்சர்
பி.பழனியப்பன். 
3. வனத்துறை அமைச்சர் 
எம்.எஸ்.எம். ஆனந்தன்
4. விளையாட்டுத்துறை அமைச்சர்
எஸ்.சுந்தர்ராஜ். 
5. சுற்றுலாத்துறை அமைச்சர் 
எஸ்.பி.சண்முகநாதன். 
6. ஆதி திராவிடர் நலத்துறை அமைச்சர்
என்.சுப்பிரமணியன்.
7. மீன்வளத்துறை அமைச்சர் 
கே.ஏ.ஜெயபால். 
8. தகவல் தொழில்நுட்ப துறை அமைச்சர்
முக்கூர் என்.சுப்பிரமணியன்.
9. கதர்-தொழில்துறை அமைச்சர்
டி.பி.பூனாட்சி. 
10. சிறுபான்மை பிரிவு நலத்துறை அமைச்சர்
எஸ்.அப்துல் ரகீம்.149 பேர் புதுமுகங்கள் 
அ.தி.மு.க. வேட்பாளர்களில் ஏற்கனவே அமைச்சர்களாகவும், எம்.எல்.ஏ.க்களாகவும் இருக்கும் 50 பேருக்கு மீண்டும் வாய்ப்பு அளிக்கப்பட்டுள்ளது. முன்னாள் எம்.எல்.ஏ.க்கள் 28 பேரும் இந்த பட்டியலில் இடம்பிடித்துள்ளனர். ஏனைய 149 பேரும் புதுமுகங்கள் ஆவார்கள்.
குறிப்பாக, பெண்கள் 32 பேர் இடம்பெற்றுள்ளனர். கடந்த தேர்தலைவிட, இந்த தேர்தலில் கூடுதலாக பெண்களுக்கு வாய்ப்பு வழங்கப்பட்டுள்ளது என்பது குறிப்பிடத்தக்கது. தொகுதி மாறிய அமைச்சர்கள்-எம்.எல்.ஏ.க்கள் 
கடந்த சட்டமன்ற தேர்தலில் ராசிபுரம் தொகுதியில் போட்டியிட்ட சபாநாயகர் ப.தனபால் இந்த முறை அவினாசி தொகுதியில் இடம்மாறி போட்டியிடுகிறார். 
நத்தம் தொகுதியில் போட்டியிட்டு வெற்றி பெற்ற அமைச்சர் நத்தம் ஆர்.விஸ்வநாதன் இந்த முறை ஆத்தூர் தொகுதியில் போட்டியிடுகிறார். சாத்தூர் தொகுதியில் போட்டியிட்ட அமைச்சர் ஆர்.பி.உதயகுமார் இந்த முறை திருமங்கலம் தொகுதியில் களம் இறங்குகிறார். 
2011-ம் ஆண்டு சட்டமன்ற தேர்தலின்போது, ஆர்.கே. நகர் தொகுதியில் போட்டியிட்ட வெற்றிவேல் இந்த முறை பெரம்பூர் தொகுதியில் களம் இறங்குகிறார். இதேபோல், வில்லிவாக்கம் தொகுதியில் போட்டியிட்ட ஜே.சி.டி.பிரபாகர் இந்த முறை கொளத்தூர் தொகுதியில் போட்டியிடுகிறார். 
கடந்த முறை கரூர் தொகுதியில் போட்டியிட்ட முன்னாள் அமைச்சர் வி.செந்தில் பாலாஜி இந்த முறை அரவக்குறிச்சி தொகுதியில் போட்டியிடுகிறார். 234 தொகுதியிலும் ‘இரட்டை இலை’ தான் சின்னம்
நடைபெறவுள்ள சட்டமன்ற தேர்தலில் அ.தி.மு.க. 227 தொகுதிகளிலும், அதன் கூட்டணி கட்சிகள் 7 தொகுதியிலும் போட்டியிடுகின்றன. அதாவது, அ.தி.மு.க. கூட்டணியில் இடம்பெற்றுள்ள மனிதநேய ஜனநாயக கட்சி 2 தொகுதிகளிலும், இந்திய குடியரசு கட்சி, அகில இந்திய சமத்துவ மக்கள் கட்சி, தமிழ்நாடு கொங்கு இளைஞர் பேரவை, தமிழ் மாநில முஸ்லிம் லீக் ஆகிய கட்சிகளும், முக்குலத்தோர் புலிப்படை அமைப்பும் தலா ஒரு தொகுதிகளிலும் போட்டியிடுகின்றன.
227 தொகுதிகளில் இரட்டை இலை சின்னத்தில் போட்டியிடும் அ.தி.மு.க.வைப் போல், கூட்டணி கட்சிகள் இந்த 7 தொகுதிகளிலும் இரட்டை இலை சின்னத்திலேயே போட்டியிடுகின்றன. ஆக மொத்தம், அ.தி.மு.க. கூட்டணி 234 தொகுதிகளிலும் இரட்டை இலை சின்னத்திலேயே களம் இறங்குகிறது. 
கட்சி மாறினாலும் அதே தொகுதியில் போட்டியிடும் பரிதி இளம்வழுதி 
கடந்த சட்டமன்ற தேர்தலில் தி.மு.க. சார்பில் எழும்பூர் தொகுதியில் போட்டியிட்டவர், பரிதி இளம்வழுதி. அப்போது, அ.தி.மு.க. கூட்டணியில் எழும்பூர் தொகுதி தே.மு.தி.க.வுக்கு ஒதுக்கப்பட்டிருந்தது. அந்தத் தேர்தலில், தே.மு.தி.க. வேட்பாளர் நல்லதம்பி வெற்றி பெற்றார். தி.மு.க. வேட்பாளர் பரிதி இளம்வழுதி தோல்வியடைந்தார். 
ஆனால், அதன் பிறகு தி.மு.க.வை விட்டு வெளியேறி பரிதி இளம்வழுதி அ.தி.மு.க.வில் இணைந்தார். தற்போது, எழும்பூர் தொகுதிக்கு அ.தி.மு.க. வேட்பாளராக பரிதி இளம்வழுதியே களம் இறக்கப்பட்டுள்ளார். 98 பட்டதாரிகள்; 41 வக்கீல்கள் 
சட்டமன்ற தேர்தலில் அ.தி.மு.க. போட்டியிடும் 227 தொகுதிகளுக்கு வேட்பாளர்கள் நேற்று அறிவிக்கப்பட்டது. அ.தி.மு.க. வேட்பாளர்கள் பட்டியலில் 98 பேர் பட்டதாரிகள், 41 பேர் வக்கீல்கள் இடம்பெற்றுள்ளனர். 
இதேபோல், டாக்டர்கள் 6 பேரும், என்ஜினீயர்கள் 6 பேரும் அ.தி.மு.க. வேட்பாளர்கள் பட்டியலில் இடம்பிடித்துள்ளனர்.அ.தி.மு.க. கூட்டணி கட்சிகளுக்கு 7 தொகுதிகள் ஒதுக்கீடுஅ.தி.மு.க. கூட்டணியில் இடம் பெற்றுள்ள தோழமை கட்சிகளுக்கு ஒதுக்கப்பட்டுள்ள தொகுதிகள் வருமாறு:- 
மதுராந்தகம் (தனி) - இந்திய குடியரசு கட்சி தலைவர் செ.கு.தமிழரசன் எம்.எல்.ஏ. 
திருச்செந்தூர் - அகில இந்திய சமத்துவ மக்கள் கட்சி நிறுவன தலைவர் ஆர்.சரத்குமார் எம்.எல்.ஏ.
காங்கேயம் - தமிழ்நாடு கொங்கு இளைஞர் பேரவை நிறுவன அமைப்பாளர் உ.தனியரசு எம்.எல்.ஏ. 
நாகப்பட்டினம், ஒட்டன்சத்திரம் - மனிதநேய ஜனநாயக கட்சி பொதுச் செயலாளர் எம்.தமிமுன் அன்சாரி. 
கடையநல்லூர் - தமிழ் மாநில முஸ்லிம் லீக் தலைவர் எஸ்.ஷேக் தாவூத். 
திருவாடானை - முக்குலத்தோர் புலிப்படை நிறுவன தலைவர் எஸ்.கருணாஸ். 
அ.தி.மு.க. கூட்டணி கட்சிகளுக்கு ஒதுக்கப்பட்டுள்ள 7 தொகுதிகளிலும், அக்கட்சியின் தலைவர்களோ அல்லது அந்தக் கட்சியை சேர்ந்த நிர்வாகிகளோ போட்டியிட இருக்கின்றனர். அதற்கான அறிவிப்பை அக்கட்சி தலைவர்கள் வெளியிடுவார்கள்.</description>
</news>
