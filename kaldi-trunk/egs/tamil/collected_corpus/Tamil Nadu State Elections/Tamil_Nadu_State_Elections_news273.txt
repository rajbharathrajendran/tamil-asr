<news>
<headline>‘‘எங்கள் கருத்துக்களை கூறி விட்டோம்’’ பா.ஜனதா கூட்டணி குறித்து விஜயகாந்த் தான் பதில் சொல்ல வேண்டும்:  முரளிதரராவ் பேட்டி</headline>
<description>
சென்னை,எங்கள் கருத்துக்களை கூறி விட்டோம். எனவே பா.ஜனதாவுடன் கூட்டணி குறித்து விஜயகாந்த் தான் பதில் சொல்ல வேண்டும் என்று பா.ஜ.க. தமிழக மேலிட பொறுப்பாளர் முரளிதரராவ் கூறினார்.பா.ஜனதா கட்சியின் தமிழக மேலிட பார்வையாளர் முரளிதரராவ், கமலாலயத்தில் நேற்று நிருபர்களுக்கு பேட்டி அளித்தார். அப்போது அவர் கூறியதாவது:–ஊழல் ஆட்சி
தமிழகம் ஊழலின் பிடியில் சிக்கி, வளர்ச்சி பெறாமல் உள்ளது. இதற்கு ஆளுகின்ற அ.தி.மு.க.வும், ஆண்ட தி.மு.க.வும் தான் காரணம். அதிகரித்து போன ஊழலால் மோசடிகளும், முறைகேடுகளும் தான் இங்கு நடந்து வருகின்றன.எனவே தான் இந்த தேர்தலில் ஊழலற்ற ஆட்சி, வளர்ச்சியான தமிழகம் என்ற கோஷத்தை எழுப்பி வருகிறோம். மக்களும் ஊழலற்ற ஆட்சியை தான் விரும்புகின்றனர்.பலமுனை போட்டி
பாரதீய ஜனதா, இந்த தேர்தலில் தி.மு.க. அல்லது அ.தி.மு.க.வுடன் கூட்டணி சேரும் என்று பல தரப்பில் சொன்னார்கள். ஆனால் ஊழல் மிகுந்த இந்த கட்சிகளுடன் பா.ஜனதா ஒரு போதும் சேராது என்று இப்போது உங்களுக்கு புரிந்து இருக்கும்.இன்று ஊழலை எதிர்க்கும் கட்சிகள் ஒன்றிணையாமல் பல திசைகளில் இருந்து தேர்தலை சந்திக்கின்றன. இந்த பலமுனை போட்டியே ஊழலுக்கு எதிரான போராட்டத்திற்கு கிடைத்த வெற்றி என நான் கருதுகிறேன்.பழம் விழவில்லை
தமிழகத்தில் 1 கோடியே 34 லட்சம் இளம் வாக்காளர்கள் உள்ளனர். இவர்கள் எந்த கட்சியையும் சேராதவர்கள். இவர்களின் வாக்கு, ஊழல் இல்லாமல் வளர்ச்சியை கொண்ட பாரதீய ஜனதாவுக்கு தான் கிடைக்கும் என்று நம்புகிறோம்.234 தொகுதிகளிலும் தனித்து போட்டியிட தயாராக இருக்கிறோம். எங்களது பழைய கூட்டணி நண்பர்களான தே.மு.தி.க., பா.ம.க உள்ளிட்ட கட்சிகளுடன் பேச்சுவார்த்தை நடத்தி வருகிறோம். எங்களுடைய கூட்டணி முடிவினை அறிவிக்க இன்னும் நாட்கள் இருக்கிறது. நாங்கள் அவசரப்படவில்லை.ஏனென்றால் தே.மு.தி.க கூட்டணி குறித்து பேசிய மூத்த அரசியல்வாதி கருணாநிதி, பழம் பாலில் விழும் என்றார். கூட்டணி குறித்து அவர் சொன்னதை அனைவரும் நம்பினர். ஆனால் பழம் பாலில் விழவில்லை.  இவ்வாறு அவர் கூறினார்.விஜயகாந்த்
இதைத்தொடர்ந்து நிருபர்கள் முரளிதரராவிடம், ‘‘தே.மு.தி.க.வுடன் உங்களது கூட்டணி பேச்சுவார்த்தை எந்த நிலையில் இருக்கிறது’’ என்று கேட்டனர். அதற்கு அவர், ‘‘எங்களது கருத்துகளை அவர்களிடம் கூறிவிட்டோம். இனி விஜயகாந்த் தான் பதில் அளிக்க வேண்டும். தொடர்ந்து அவருடன் நாங்கள் பேசுவோம். ஆனால் உங்கள் பத்திரிகையாளர்கள் மூலமாக அல்ல’’ என்றார்.பேட்டியின் போது தமிழக பா.ஜ.க. தலைவர் தமிழிசை சவுந்தரராஜன் உடன் இருந்தார்.</description>
</news>
