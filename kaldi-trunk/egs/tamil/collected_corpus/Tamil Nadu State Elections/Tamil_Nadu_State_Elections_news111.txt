<news>
<headline>காங்கிரசுக்கு ஒதுக்கப்பட்ட 41 தொகுதிகளில் 32 தொகுதிகள் அ.தி.மு.க. வெற்றி பெற்ற தொகுதிகள்</headline>
<description>
சென்னை,
தி.மு.க. கூட்டணியில் காங்கிரசுக்கு ஒதுக்கப்பட்டுள்ள 41 தொகுதிகளின் பட்டியல் நேற்று வெளியானது. இந்த 41 தொகுதிகளில் 32 தொகுதிகள் கடந்த 2011–ம் ஆண்டு சட்டசபை தேர்தலில் அ.தி.மு.க. வெற்றி பெற்ற தொகுதிகள் ஆகும்.5 தொகுதிகளில் காங்கிரசும், தே.மு.தி.க. 2 தொகுதிகளிலும், பாட்டாளி மக்கள் கட்சி, மார்க்சிஸ்ட் கம்யூனிஸ்டு கட்சிகள் தலா ஒரு தொகுதியிலும் வெற்றி பெற்றன.கடந்த முறை காங்கிரஸ் கட்சி போட்டியிட்டு வெற்றி பெற்ற விளவங்கோடு, கிள்ளியூர், குளச்சல், ஓசூர், பட்டுக்கோட்டை ஆகிய 5 தொகுதிகளில் மீண்டும் காங்கிரஸ் போட்டியிடுகிறது.கடந்த தேர்தலில் தி.மு.க. போட்டியிட்ட அம்பத்தூர், சங்ககிரி, தாராபுரம் (தனி), கோவை (தெற்கு), திருச்சி கிழக்கு, நன்னிலம், திருமங்கலம், சிவகாசி, முதுகுளத்தூர், தென்காசி ஆகிய 10 தொகுதிகளை காங்கிரஸ் கட்சிக்கு ஒதுக்கீடு செய்து உள்ளது. ஆனால் இவை அனைத்தும் தி.மு.க. தோல்வி அடைந்த தொகுதிகள் ஆகும்.</description>
</news>
