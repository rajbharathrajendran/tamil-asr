<news>
<headline>தி.மு.க கூட்டணியில் மக்கள் தே.மு.தி.க.வுக்கு 3 தொகுதிகள்?</headline>
<description>
சென்னை, 
விஜயகாந்தின் கூட்டணி முடிவால் அதிருப்தியான எம்.எல்.ஏ.க்கள் சந்திர குமார், எஸ்-.ஆர்.பார்த் தீபன், சி.எச்.சேகர் மற்றும் 7 மாவட்ட செயலாளர்கள் தே.மு.தி.க.வுக்கு எதி ராக போர்க்கொடி தூக் கினார்கள்.
தி.மு.க.வுடன் கூட்டணி அமைக்க வேண்டும்  என்று வலியுறுத்திய அவர்களை கட்சியில் இருந்து விஜயகாந்த் நீக்கினார்.இதையடுத்து தே.மு. தி.க.வில் உள்ள அதிருப்தி நிர்வாகிகளை ஒன்று திரட்டி சென்னையில் கூட் டம் நடத்தி அவர்களின் ஆதரவை பெற்றனர். அதில் எடுக்கப்பட்ட முடிவுகள்படி மக்கள் தே.மு.தி.க. என்ற இயக்கத்தை சந்திரகுமார் தலைமையிலான அதிருப்தி கோஷ்டி உருவாக்கியது.
தே.மு.தி.க. விஜயகாந்த் கட்டுப்பாட்டில் இல்லை-. பிரேமலதாதான் கட்சியை இயக்கி வருகிறார்  என்ற குற்றச்சாட்டை கூறியுள்ள சந்திரகுமார் மற்றும் ஆதரவாளர்கள் தி.மு.க. ஆட்சி அமைக்க எல்லாவிதத்திலும் உதவி செய்வோம் என்றார்.
தி.மு.க. பொருளாளர் மு.க.ஸ்டாலினும் தி.மு.க. வுக்கு மக்கள் தே.மு.தி.க. வந்தால் வரவேற்போம் என்றார். இதையடுத்து சந்திர குமார், எஸ்.ஆர்.பார்த்திபன், சி.எச்.சேகர்  உள்ளிட்ட நிர் வாகிகள் நேற்று தி.மு.க. தலைவர் கருணாநிதி, மு.க. ஸ்டாலின் ஆகியோரை சந் தித்து ஆதரவை தெரிவித் தனர்.
அப்போது அவர்கள் சட்ட சபை தேர்தலில் போட்டியிட வாய்ப்பு தாருங்கள் என கூறினர். அதற்கு தி.மு.க. தலைவர் கருணாநிதி என்னை நம்பி வந்து இருக்கிறீர்கள். உங்களை கைவிட மாட்டேன் என்று கூறினார்.
அ.தி.மு.க. ஆட்சியை அகற்ற வேண்டும். தி.மு.க. தலைமையில் ஆட்சி மலர வேண்டும் என்பதற்காக தே.மு.தி.க.வில் இருந்து வெளியேறிய 3 எம்.எல். ஏ.க்களுக்கும் உரிய அங்கீ காரம் வழங்க கருணாநிதி முடிவு செய்துள்ளார்.மக்கள் தே.மு.தி.க.வைச் சேர்ந்த 3 எம்.எல்.ஏ.க்களுக்கும் 3 தொகுதிகள் வழங்கப்படும் என்று தெரிகிறது. 
மக்கள் தே.மு.தி.க.வினர் இன்று  மு.க.ஸ்டாலினை மீண்டும் சந்தித்து பேசினார்கள்.
பின்னர் சந்திரகுமார் நிருபர்களுக்கு பேட்டி அளித்தார் தேமுதிக தொண்டர்கள் திமுக கூட்டணியை விரும்புகின்றனர். திமுகவுடன் மக்கள் தேமுதிக இணைந்து போட்டியிடுவதன் அவசியம் குறித்து ஸ்டாலினிடம் கூறினேன். சட்டசபை உறுப்பினராக வேண்டும் என்ற எண்ணத்தில் தி.மு.க.,வை ஆதரிக்கவில்லை. மக்கள் தேமுதிக அங்கீகாரம் பெற வேண்டும் என்பதால் தேர்தலில் போட்டியிட வாய்ப்பு கேட்கிறோம்.
தொகுதி பங்கீடு குறித்து கருணாநிதியிடம் பேசி அறிவிப்பதாக ஸ்டாலின் கூறியுளளார். விஜயகாந்தை எதிர்த்து போட்டியிட வேண்டும் என்று நினைக்கவில்லை. கட்சியின் செயல்பாடுகளை கொண்டே தேமுதிக யார் கட்டுப்பாட்டில் இருக்கும் என்பது தெரியும் எனக்கூறினார். 
எம்.எல்.ஏ.க்களாக உள்ள 3 பேருக்கும் மீண்டும் சீட் வழங்கவும் மாவட்ட செயலாளர்கள் உள்ளிட்ட மற்ற பொறுப்பாளர்களுக்கு ஆட்சி மாற்றத்திற்கு பின் வேறு சில பொறுப்புகள் தருவதாகவும் கூறப்படுகிறது. தே.மு.தி.க.வில் எம்.எல்.ஏ.வாக இருந்த 3 பேருக்கும் சீட் வழங்குவது  என்றும் ஏற்கனவே போட்டியிட்ட தொகுதிகள் ஒதுக்கவும் திட்டமிட்டுள்ளனர்.
அதன்படி சந்திரகுமா ருக்கு கடந்த தேர்தலில் போட்டியிட்ட ஈரோடு கிழக்கு தொகுதி ஒதுக்கப்படுகிறது.எஸ்.ஆர்.பார்த்தீபனுக்கு மேட்டூர் தொகுதியும், சி.எச். சேகருக்கு கும்மிடிப்பூண்டி தொகுதியும் ஒதுக்க முடிவாகி உள்ளது.இதற்கான தொகுதி பங்கீடு உடன்பாடு இன்று ஏற்படும் என தெரிகிறது
தி.மு.க. வேட்பாளர் பட்டியல் நாளை (13-ந்தேதி) வெளியிட இருப்பதால் இன்றுக்குள் கூட்டணி கட்சிகளுக்கு தொகுதிகள் இறுதி செய்யப்படுகிறது.
மக்கள் தே.மு.தி.க.வைச் சேர்ந்த 3 எம்.எல்.ஏ.க்களும் உதயசூரியன் சின்னத்தில்தான் போட்டியிடுவார்கள் என கூறப்படுகிறது.</description>
</news>
