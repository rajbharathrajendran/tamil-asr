<news>
<headline>சட்டமன்ற தேர்தல்:  தே.மு.தி.க.–மக்கள்நல கூட்டணிக்கு, இந்திய தேசிய லீக் கட்சி ஆதரவு</headline>
<description>
சென்னை,
இந்திய தேசிய லீக் கட்சி மாநில தலைவர் தடா ஜெ.அப்துல் ரகீம், மக்கள்நல கூட்டணியில் அங்கம் வகிக்கும் கட்சி தலைவர்கள் வைகோ, தொல்.திருமாவளவன், ஜி.ராமகிருஷ்ணன், முத்தரசன் ஆகியோரை ம.தி.மு.க. தலைமை அலுவலகமான தாயகத்தில் சந்தித்து தே.மு.தி.க.–மக்கள்நல கூட்டணிக்கு ஆதரவு தெரிவித்தார்.தலைவர்களை சந்தித்து வெளியே வந்த தடா ஜெ.அப்துல் ரகீம் நிருபர்களுக்கு பேட்டியளித்தார். அப்போது அவர் கூறியதாவது:–19 ஆண்டுகளுக்கு மேலாக சிறையில் வாடும் முஸ்லிம் சிறைவாசிகளை விடுதலை செய்ய வேண்டும் என்ற ஒற்றை கோரிக்கையை தே.மு.தி.க.–மக்கள்நல கூட்டணியின் தேர்தல் அறிக்கையில் சேர்க்க வேண்டும் என்று கேட்டோம்.நாங்கள் கேட்க ஆரம்பித்ததும், வைகோ எங்களிடம் நாங்கள் ஏற்கனவே உங்கள் கோரிக்கைகளை தேர்தல் அறிக்கையில் சேர்த்திருப்பதாக கூறினார். இதையடுத்து, அவர்களுக்கு இந்த சட்டமன்ற தேர்தலில் எங்கள் கட்சி ஆதரவு அளிப்பதாக தெரிவித்து இருக்கிறோம்.  இவ்வாறு அவர் கூறினார்.</description>
</news>
