<news>
<headline>தேர்தல் பிரசாரத்தின்போது ஆரத்தி எடுப்பதற்கு பணம் கொடுத்தால் வழக்கு தேர்தல் ஆணையம் எச்சரிக்கை</headline>
<description>
தேர்தல் பிரசாரத்தின்போது ஆரத்தி எடுப்பதற்கு பணம் கொடுத்தால் அவர்கள் மீது வழக்கு பதிவு செய்யப்படும் என்று தேர்தல் ஆணையம் எச்சரித்துள்ளது.ஆரத்தி எடுப்பதற்கு பணம்தேர்தல் பிரசாரத்தின்போது வேட்பாளர்கள் மற்றும் கட்சியினருக்கு பெண்கள் ஆரத்தி எடுப்பார்கள். அவ்வாறு ஆரத்தி எடுப்பவர்களின் தட்டில் பணம் போடுவது வழக்கம். இது வாக்களிப்பதற்கு மறைமுகமாக பணம் கொடுப்பதற்கு சமம். எனவே ஆரத்தி எடுப்பவர்களுக்கு பணம் கொடுத்தால் அவர்கள் மீது வழக்குப்பதிவு செய்யப்படும் என்று தேர்தல் ஆணையம் எச்சரித்துள்ளது.இது தொடர்பாக தமிழக தலைமை தேர்தல் கமிஷனர் ராஜேஷ் லக்கானி கூறியதாவது:-தேர்தல் பிரசாரத்தின்போது வேட்பாளருக்கோ அல்லது அவரது கட்சிக்காரர்களுக்கோ ஆரத்தி எடுக்கும்போது ஆரத்தி எடுத்தவர்களுக்கு பணம் கொடுத்தால் அவர்கள் மீது மக்கள் பிரதிநிதித்துவ சட்டப்படி வழக்கு பதிவு செய்யப்படும். எனவே அரசியல் கட்சியினர், வேட்பாளர்கள் பணம் கொடுப்பதை தவிர்க்குமாறு கேட்டுக்கொள்ளப்படுகிறார்கள்.தேர்தலில் நிற்க தடைஆனால் ஆரத்தி எடுப்பவர்களுக்கு தொடர்ந்து பணம் கொடுத்தால் அதுபற்றி இந்திய தலைமை தேர்தல் ஆணையத்துக்கு தகவல் தெரிவிக்கப்படும். அதன்பேரில் வழக்குப்பதிவு செய்து விசாரணை நடத்தி குற்றம் நிரூபிக்கப்பட்டால், பணம் கொடுக்கும் வேட்பாளர் தகுதி இழந்ததாக அறிவிக்கப்படலாம். பிரசாரம் செய்யக்கூடாது என்று தேர்தல் ஆணையம் உத்தரவிடலாம். அல்லது அந்த வேட்பாளர் 3 ஆண்டுகள் வரை தேர்தலில் நிற்க தடை விதிக்கப்படலாம்.தமிழகத்தில் ஆரத்தி எடுத்தவர்களுக்கு பணம் கொடுத்ததாக ஈரோடு, விருதுநகர் ஆகிய இடங்களில் 2 பேர் மீது முதல் தகவல் அறிக்கை (எப்.ஐ.ஆர்.) பதிவு செய்யப்பட்டுள்ளது. சென்னையிலும் இதுபோன்று ஒருவர் மீது வழக்குப்பதிவு செய்ய நடவடிக்கை எடுக்கப்பட்டு வருகிறது.இவ்வாறு அவர் கூறினார்.</description>
</news>
