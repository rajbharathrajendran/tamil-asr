<news>
<headline>தி.மு.க.வுடன் தொகுதி பங்கீடு பேச்சு: இளங்கோவன் தலைமையில் 8 பேர் குழு அமைப்பு</headline>
<description>
சென்னை, 
 தி.மு.க.வில் கூட்டணி கட்சிகளுடன் தொகுதி பங்கீடு பற்றி பேச்சு நடத்துவதற்காக மு.க.ஸ்டாலின் தலைமையில் குழு அமைக்கப்பட்டுள்ளது. அது போல காங்கிரஸ் கட்சியிலும் தொகுதி பங்கீடு பேச்சு நடத்த குழு அமைக்கப்பட்டுள்ளது.
அந்த குழுவில் இளங் கோவன் தலைமையில் 8 பேர் இடம் பெற்றுள்ளனர். அவர்களது பெயர் விபரங் களை காங்கிரஸ் பொதுச் செயலாளர் முகுல் வாஸ்னிக் வெளியிட்டார். அவர்களது விபரம் வருமாறு:-
1. இளங்கோவன், 2. கோபிநாத் (சட்டசபை காங்கிரஸ் தலைவர்) 3. கே.வி. தங்கபாலு, 4. எம்.கிருஷ்ணமூர்த்தி, 5. டி.யசோதா, 6. திருநாவுக்கரசர், 7. தனுஷ்கோடி ஆதித்தன், 8. ஏ.பி.சி.வி. சண்முகம்.
இந்த 8 பேர் குழு தி.மு.க. தலைவர்களை சந்தித்து தொகுதி பங்கீடு பற்றி பேச்சு நடத்துவார்கள். நாளை அல்லது நாளை மறுநாள் தி.மு.க - காங்கிரஸ் இடையே தொகுதி பங்கீடு பற்றிய பேச்சுவார்த்தை தொடங்கும் என்று எதிர்பார்க்கப்படு கிறது.
தி.மு.க.வுடன் தொகுதி பங்கீடு பற்றிய பேச்சு வார்த்தையின் போது 50-க்கும் மேற்பட்ட தொகுதி களை இந்த 8 பேர் குழு கேட்க வாய்ப்புள்ளது. சில சுற்று பேச்சு வார்த்தைக்கு பிறகு காங்கிரசுக்கு எத்தனை தொகுதிகளை தி.மு.க. ஒதுக்கீடு செய்து கொடுக்கும் என்பது தெரியவரும். எப்படியும் காங்கிரசுக்கு 30 முதல் 35 தொகுதிகள் வரை கிடைக்கலாம் என்று தெரிகிறது. அதன்பிறகு மொத்தம் உள்ள 234 தொகுதிகளில் எந்தெந்த தொகுதிகளை பெறுவது என்பதற்கான பேச்சு வார்த்தை நடைபெறும்.
காங்கிரஸ் போட்டியிடும் தொகுதிகளை அடையாளம் கண்டு தேர்வு செய்வதற்கான பொறுப்பையும் 8 பேர் குழுவிடம் காங்கிரஸ் மேலிடம் ஒப்படைத்துள்ளது. எனவே வெற்றி வாய்ப் புள்ள தொகுதிகளை கண்டு பிடித்து தி.மு.க.விடம் இருந்து தொகுதிகளை வாங்கும் முக்கிய பொறுப்பு இந்த குழுவுக்கு கொடுக்கப்பட் டுள்ளது. இதன் மூலம் 8 பேர் குழு முக்கியத்துவம் பெற்றுள் ளது.
காங்கிரஸ் குழுவில் மூத்த தலைவர்கள் இடம் பிடித்துள்ள நிலையில் முன்னாள் மத்திய நிதி மந்திரி ப.சிதம்பரம் இடம் பெறாதது எல்லாரிடமும் ஆச்சரியத்தை ஏற்படுத்தியுள்ளது. ப.சிதம் பரத்தின் ஆதரவாளர்களுக்கும் குழுவில் பிரதி நிதித்துவம் அளிக்கப்படவில்லை. தமிழக காங்கிரஸ் தலைவர் இளங்கோவனிடம் மோதல் போக்கில் ஈடுபட் டதால் ப.சிதம்பரத்தை காங்கிரஸ் மேலிடம் குழுவில் சேர்க்கவில்லை என்று தெரியவந்துள்ளது. இதனால் ப.சிதம்பரம் ஆதரவாளர்கள் கடும் அதிருப்தி அடைந்துள்ளனர்.</description>
</news>
