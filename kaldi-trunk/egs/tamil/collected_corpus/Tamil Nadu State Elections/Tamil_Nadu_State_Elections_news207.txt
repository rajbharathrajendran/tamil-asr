<news>
<headline>ஏப்ரல் 11-ந்தேதி அ.தி.மு.க. வேட்பாளர் பட்டியல் வெளியாக வாய்ப்பு</headline>
<description>
சென்னை, 
தமிழகம் மற்றும் புதுவை சட்டசபைக்கு மே மாதம் 16-ந்தேதி ஒரே கட்டமாக தேர்தல் நடைபெறுகிறது. வேட்புமனு தாக்கல் ஏப்ரல் 22-ந்தேதி தொடங்குகிறது. மனுதாக்கல் தொடங்கு வதற்கு இன்னும் 25 நாட்கள் கால அவகாசம் இருக்கிறது.
அ.தி.மு.க. முந்தைய தேர்தல்களில் கூட்டணி மற்றும் தொகுதி பங்கீடு, வேட்பாளர் பட்டியல், பிரசாரம் என அனைத் திலும் முன்னணியில் இருக் கும். ஆனால் இம்முறை அ.தி.மு.க. அவசரம் காட்டா மல் பொறுமையுடன் செயல்பட்டு வருவதுடன் மற்ற கூட்டணிகளின் செயல் பாடுகளை அமைதியாக கவனித்து வருகிறது.
அ.தி.மு.க.வின் வேட்பா ளர் தேர்வுக்கான நேர் காணலை அக்கட்சியின் பொதுச்செயலாளரும், முதல் - அமைச்சருமான ஜெயலலிதாவே நேரடியாக நடத்தி வருகிறார். கடந்த 6-ந்தேதி தொடங்கி இது வரை 8 நாட்களில் தென் மாவட்டங்கள் உள்பட மொத்தம் 17 மாவட்டங்களுக்கு வேட்பாளர் நேர்காணலை நடத்தி முடித்துள்ளார். தொடர்ந்து இன்றும் விடுபட்ட  மாவட்டங்களுக்கு வேட்பாளர் நேர்காணல் நடத்துகிறார்.
விருப்ப மனுதாக்கல் செய்தவர்களில் நேர்காணலுக்கு புதுமுகங்களும், பெண்களும் அதிக அளவில் அழைக்கப்பட்டு வருகின்றன. தற்போதைய எம்.எல்.ஏ.க்கள், அமைச்சர்கள், பிரபலங்கள் யாரும் அழைக்கப்படவில்லை. 
இதனால் அ.தி.மு.க. வேட் பாளர் பட்டியலில் புதுமுகங்களும், பெண்களும் அதிக அளவில் இடம் பெறுவார்கள் என்று தெரிகிறது. நேர் காணலுக்கு வந்தவர்களில் இருந்து முதல்- அமைச்சர் ஜெயலலிதா வேட்பாளர்களை தீவிரமாக ஆராய்ந்து தேர்வு செய்து வருகிறார். இதனால் அ.தி.மு.க. வேட்பாளர்கள் பட்டியல் எப்போது வெளியாகும் என்ற எதிர்பார்ப்பு ஏற்பட்டுள்ளது.
வருகிற ஏப்ரல் மாதம் 7-ந்தேதி முழு அமாவாசை தினமாகும். அன்று சில கட்சிகள் வேட்பாளர் பட்டியலை வெளியிட திட்டமிட்டுள்ளன. 7-ந்தேதிக்கு பிறகு வளர்பிறையில் வேட்பாளர் பட்டியலை வெளியிடலாம் என்று அ.தி.மு.க. முடிவு செய்துள்ளதாக கூறப் படுகிறது.
வளர்பிறை தொடங்கிய பிறகு சுபமுகூர்த்த நாள் ஏப்ரல் 11-ந்தேதி வருகிறது. அந்த தேதியின் கூட்டுத் தொகை 2 ஆக உள்ளது. இது முதல்-அமைச்சர் ஜெயலலிதாவுக்கு உகந்த ராசி யான எண் ஆகவும் கருதப் படுகிறது.  எனவே ஏப்ரல் 11-ந்தேதி அ.தி.மு.க. வேட்பாளர் பட்டியல் வெளியாக வாய்ப்பு உள்ளதாக தலைமைக் கழக வட்டார தகவல்கள் தெரி விக்கின்றன.
முன்னதாக ஏப்ரல் 7-ந்தேதி அமாவாசை தினத்தில் அ.தி.மு.க.வின் தேர்தல் அறிக்கையை ஜெயலலிதா வெளியிடுவார் என்றும் எதிர்பார்க்கப்படுகிறது.தேர்தல் அறிக்கை தயாரிக்கும் பணியில் அ.தி.மு.க.வின் தேர்தல் பணிக்குழு மும்முரமாக ஈடுபட்டு வருகிறது. ஜெயலலிதா இறுதி செய்த பின்பு தேர்தல் அறிக்கை வெளியிடப்படும்.</description>
</news>
