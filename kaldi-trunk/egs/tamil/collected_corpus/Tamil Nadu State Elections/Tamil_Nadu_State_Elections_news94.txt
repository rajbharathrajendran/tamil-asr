<news>
<headline>தேமுதிக - ம.ந.கூட்டணியில் இணைகிறது தமாகா- 30 தொகுதிகள் ஒதுக்கீடு?</headline>
<description>
சென்னை, 
தமிழக சட்டசபை தேர்த லில் 5 முனைப் போட்டி ஏற்பட்டுள்ள நிலையில் ஜி.கே.வாசன் தலைமையிலான த.மா.கா-. எந்த அணியில் இடம்பெறும் என்பதில் தொடர்ந்து இழுபறி ஏற்பட்டது.த.மா.கா.வை கூட்டணி யில் சேர்க்க சம்மதித்த அ.தி.மு.க., அந்த கட்சிக்கு 8 தொகுதிகள்தான் தரப்படும் என்றது. அது மட்டுமின்றி 234 தொகுதிகளிலும் இரட்டை இலை சின்னத்தில்தான் போட்டியிட வேண்டும் என்று திட்டமிட்டுள்ள அ.தி.மு.க. பொதுச்செயலாளர் ஜெய லலிதா, த.மா.கா.வையும் இரட்டை இலை சின்னத்தி லேயே போட்டியிட வேண் டும் என்ற நிபந்தனை விதித் தார்.
ஆனால் அதை வாசன் ஏற்கவில்லை. தென்னந்தோப்பு சின்னத்தில்தான் போட்டியிடுவோம். மேலும் 25 முதல் 35 தொகுதிகள் வரை ஒதுக்கி தர வேண்டும் என்று கோரிக்கை விடுத்தார்.
அதற்கு அ.தி.மு.க. சம்மதிக்காததால் அ.தி.மு.க.-த.மா.கா. இடையில் நடந்து வந்த கூட்டணி பேச்சுவார்த்தை முறிந்தது.
த.மா.கா. நிலையை அறிந்த தி.மு.க. தலைவர் கருணாநிதி, வாசனை சேர்க்க முயற்சி செய்தார். த.மா.கா. கூட்டணியில் சேர்க்க காங்கிரஸ் துணைத் தலைவர் ராகுல் கடும் எதிர்ப்பு தெரிவித்தார். இதனால் தி.மு.க. அணியில் சேருவதற்கான கதவும் அடைக்கப்பட்டது.
இந்த நிலையில் த.மா.கா. தங்கள் கூட்டணிக்கு வரவேண்டும் என்று பாரதீய ஜனதா, தே.மு.தி.க-மக்கள் நலக் கூட்டணி கட்சிகள், பா.ம.க. ஆகிய 3 அணிகளும் அழைத்தன. பா.ம.க.வுடன் கூட்டணி அமைக்க வாசனும் த.மா.கா. தலைவர்களும் ஆர்வம் காட்டவில்லை.பா.ஜ.க. மற்றும் தே.மு.தி.க - மக்கள் நலக்கூட்டணி கட்சி தலைவர்களிடம் வாசன் பேசினார். பா.ஜ.க. மூத்த தலைவர்களுடன் வாசன் பேசியது த.மா.கா.வில் உள்ள சில மூத்த தலைவர்களுக்கு பிடிக்கவில்லை.
வாசனிடம் அவர்கள் கடும் எதிர்ப்பு தெரிவித் தனர். இதைத் தொடர்ந்து வேறுவழியே இல்லாமல், தே.மு.தி.க - மக்கள் நலக்கூட் டணிக்கு போய் சேர வேண் டிய நிர்ப்பந்தமும் கட்டாய மும் வாசனுக்கு ஏற்பட்டது.
நேற்று மக்கள் நலக் கூட்டணி ஒருங்கிணைப் பாளர் வைகோவுடன் த.மா.கா. தலைவர் வாசன் தொடர்பு கொண்டு பேசினார். தே.மு.தி.க. கூட்டணியில் சேர விரும்புவதாக வாசன் தெரிவித்தார். அப்போது அவர் த.மா.கா.வுக்கு 40 தொகுதிகள் வரை ஒதுக்கித்தர வேண்டும் என்ற கோரிக்கை விடுத்தார்.இதைத் தொடர்ந்து வைகோ உடனே விஜய காந்தை சந்தித்து த.மா.கா.வும் கூட்டணிக்கு வர இருக்கும் தகவலை தெரிவித்தார். த.மா.கா.வுக்கு எத்தனை தொகுதிகள் ஒதுக்கலாம்? அந்த தொகுதி பங்கீட்டை எப்படி மேற் கொள்வது என்று இருவரும் ஆலோசித்தனர்.
தே.மு.தி.க - மக் கள் நலக்கூட்டணி இடையே தே.மு.தி.க. 124 தொகுதி களிலும் மக்கள் நலக்கூட்டணி 110 இடங்களிலும் போட்டி யிடுவது என்று ஏற்கனவே ஒப்பந்தம் செய்யப்பட் டுள்ளது. இதில் மக்கள் நலக்கூட்டணியில் மொத்தம் உள்ள 110 தொகுதிகளில் ம.தி-.மு.க.வுக்கு 32 தொகுதிகள், மார்க்சிஸ்ட் கம்யூனிஸ்டு, இந்திய கம்யூனிஸ்டு, விடு தலை சிறுத்தைகள் ஆகிய 3 கட்சிகளுக்கு தலா 26 இடங்கள் என்று முடிவு செய் துள்ளனர்.
எனவே தே.மு.தி.க, ம.தி.மு.க, விடுதலை சிறுத்தைகள், இடதுசாரிகள் ஆகிய 5 கட்சிளும் தங்கள் தொகுதிகளில் இருந்து த.மா.கா.வுக்கு தொகுதிகளை பகிர்ந்து அளிக்க முடிவு செய் யப்பட்டுள்ளது. அதன்படி தே.மு.தி.க. தன்னிடம் உள்ள 124 தொகுதிகளில் 24 தொகுதிகளை த.மா.கா.வுக்கு கொடுக்க முன்வந்துள்ளது.
அதுபோல ம.தி.மு.க., விடுதலை சிறுத்தைகள், மார்க்சிஸ்ட் கம்யூனிஸ்டு, இந்திய கம்யூனிஸ்டு ஆகிய 4 கட்சிகளும் தலா 2 இடங் களை த.மா.கா.வுக்காக விட்டுக் கொடுக்கும் என்று கூறப்படுகிறது. இதன்மூலம் த.மா.கா.வுக்கு 30 முதல் 32 இடங்கள் வரை அந்த கூட் டணியில் கிடைக்க வாய்ப்பு உள்ளது. 30 தொகுதிகள் உறுதியாக கிடைக்கும் என்று கூறப்படுகிறது.இன்று செய்தியாளர்களிடம் பேசிய திருமாவளவன், தேமுதிக, மக்கள்
நலக்கூட்டணியில் , தமிழ்மாநில காங்கிரஸ் கட்சி இணைய வாய்ப்பு உள்ளது
என்றார்.
தமாகா தலைவர் ஜி.கே.வாசனுடன் பேச்சுவார்த்தை நடைபெற்று வருவதாக கூறிய
திருமாவளவன், தமாகா, இணையும் பட்சத்தில் அவர்களுக்கு தொகுதி ஒதுக்கப்படும்
என்று கூறினார்.
கூட்டணியில் உள்ள 6 கட்சிகளும் எத்தனை இடங்களில் போட்டியிடக் கூடும் என்று உத்தேசசமாக தே.மு.தி.க.-100,த.மா.கா.-30,ம.தி.மு.க.-29,வி.சிறுத்தைகள்-25,மார்க்சிஸ்ட்-25,இந்திய கம்யூ.-25 போட்டியிடும் என எதிர்பார்க்கப்படுகிறது.</description>
</news>
