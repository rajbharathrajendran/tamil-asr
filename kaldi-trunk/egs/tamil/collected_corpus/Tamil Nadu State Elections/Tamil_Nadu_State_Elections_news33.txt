<news>
<headline>தேர்தலையொட்டி வாகன சோதனை: 
தமிழகம் முழுவதும் ரூ.21 கோடி பறிமுதல்</headline>
<description>
சென்னை,தேர்தலையொட்டி, தமிழகம் முழுவதும் நடத்திய வாகன சோதனையில் இதுவரை ரூ.21 கோடியே 85 லட்சத்து 35 ஆயிரத்து 541 ரொக்கம் பறிமுதல் செய்யப்பட்டுள்ளது.புகார்கள்இது தொடர்பாக தமிழக தலைமை தேர்தல் அதிகாரி அலுவலகம் வெளியிட்டுள்ள செய்திக்குறிப்பில் கூறியிருப்பதாவது:-தமிழ்நாட்டில், தேர்தல் நன்னடத்தை விதிகளின்படி, கடந்த 12-ந் தேதி வரை அரசு மற்றும் பொதுசொத்துக்களில் சுவர் விளம்பரம் செய்ததாக 61,544 புகார்களும், போஸ்டர் ஒட்டியதாக 87,381 புகார்களும், பேனர் வைத்ததாக 28,852 புகார்களும் உட்பட மொத்தம் 2,08,878 புகார்கள் பெறப்பட்டதில் 2,05,314 புகார்கள் மீது நடவடிக்கை எடுக்கப்பட்டன.இதேபோல தனியார் சுவர்களில் விளம்பரம் செய்ததாக 29,588 புகார்களும், போஸ்டர் ஒட்டியதாக 37,007 புகார்களும், பேனர் வைத்ததாக 5,856 புகார்கள் உட்பட மொத்தம் 82,826 புகார்களில் 77,893 புகார்கள் மீது நடவடிக்கை எடுக்கப்பட்டன. தேர்தல் விதிமுறைகளை மீறியதாக 1,277 வழக்குகளும், வாகனங்களில் அனுமதியில்லாமல் விளம்பரம் மேற்கொண்டதாக மொத்தம் 1,028 வழக்குகளும் பதிவு செய்யப்பட்டன.ரூ.21.85 கோடி பறிமுதல்பறக்கும் படையினர் பல்வேறு மாவட்டங்களில் சோதனை நடத்தியதில், 695 சுவர் கடிகாரங்கள், 500 டி-ஷர்ட்கள், மதுவகைகள் மற்றும் ரொக்கமும் நிலையான கண்காணிப்புக் குழுவினர் நடத்திய சோதனையில், 150 அரிசி மூட்டைகளும், ரூ.3 லட்சம் மதிப்புள்ள வெள்ளி நகைகளும், 90 அரிசி மூட்டைகளும் மற்றும் ரொக்கமும் பறிமுதல் செய்யப்பட்டன.தமிழகம் முழுவதும் இதுவரை நிலையான கண்காணிப்புக் குழுவினர் மூலம் ரூ.12 கோடியே 95 லட்சத்து 17 ஆயிரத்து 921 ரொக்கமும், பறக்கும் படையினர் மூலம் ரூ.8 கோடியே 90 லட்சத்து 17 ஆயிரத்து 620 ரொக்கமும் ஆக மொத்தம் ரூ.21 கோடியே 85 லட்சத்து 35 ஆயிரத்து 541 ரொக்கம் பறிமுதல் செய்யப்பட்டுள்ளது.இவ்வாறு அந்த செய்திக் குறிப்பில் கூறப்பட்டுள்ளது.</description>
</news>
