<news>
<headline>3-வது நாளாக 5 மாவட்டத்திற்கான அ.தி.மு.க வேட்பாளர்கள் நேர்காணல் தொடங்கியது</headline>
<description>
சென்னை, 
தமிழக சட்டசபை தேர்தலில் அ.தி.மு.க. சார்பில் போட்டியிட மாவட்ட செயலாளர்கள், கட்சியின் முக்கிய பிரமுகர்கள், அணி நிர்வாகிகள் என 26,174 பேர் விருப்ப மனு கொடுத்து இருந்தனர். 
அவர்களிடம் அ.தி.மு.க. பொது செயலாளரும் முதல்-அமைச்சருமான ஜெயலலிதா நேர்காணல் நடத்தி வேட்பாளர்களை தேர்வு செய்கிறார். 
முதல் கட்டமாக கடந்த 6-ந்தேதி நேர்காணலை தொடங்கி னார். விருப்பமனு கொடுத் தவர்களை போயஸ் தோட்ட இல்லத்துக்கு  வரவழைத்து நேர்காணல் நடத்தினார். 
அதன்பிறகு நேற்று 2-ம் கட்டமாக நேர்காணல் தொடங்கினார். இதற்காக கன்னியாகுமரி, தூத்துக்குடி, நெல்லை புறநகர், நெல்லை மாநகர் மற்றும் பல்வேறு மாவட்டங்களைச் சேர்ந்த 101 பேர் போயஸ் தோட்ட இல்லத்துக்கு வரவழைக்கப் பட்டனர்.  அவர்கள் அங்குள்ள ஏ.சி. அறைகளில் 50, 50 பேராக  தங்கவைக்கப்பட்டனர்.
மதியம் 2.30 மணிக்கு நேர்காணல் தொடங்கியது. முதல்-அமைச்சர் ஜெயலலிதாவே விருப்பமனு கொடுத்திருந்தவர்களை ஒவ்வொருவராக வர வழைத்து நேரில் விசாரித்தார். 
கட்சியில் எவ்வளவு காலம் இருக்கிறீர்கள், கட்சி வளர்ச்சிக்கு என்ன பணி யாற்றினீர்கள், குடும்பம், தொழில், அரசியலில் முழுநேர ஈடுபடா? அல்லது பகுதி நேரமா? போன்ற கேள்விகள் கேட்டார். 
அதற்கு அ.தி.மு.க.வினர் அளித்த பதில்களை குறிப்பெடுத்துக் கொண்டார். கழகம் பிளவுபட்ட போது எந்த அணியில் இருந்தீர்கள் என்பன போன்ற கேள்வி களும் சிலரிடம் கேட்கப்பட்ட தாக கூறப்படுகிறது. 
101 பேர் அழைக்கப்பட்டதில் மாலை 6 மணி வரை 48 பேரிடம் மட்டுமே முதல்- அமைச்சர் ஜெயலலிதா நேர்காணல் நடத்தினார். மீதம் உள்ளவர்கள் மீண்டும் இன்று நேர்காணலுக்கு வருமாறு அனுப்பி வைக்கப்பட்டனர். அதன்படி இன்று மதியம் மீண்டும் நேர்காணல் தொடங்குகியது. நேற்றைய தினம் தூத்துக்குடி, கன்னியாகுமரி, நெல்லை புறநகர் ஆகிய 3 மாவட்ட வேட்பாளர்களுக்கான நேர்காணல் மட்டுமே முடிவடைந்துள்ளது. 
இன்று நெல்லை மாநகர், திண்டுக்கல், ராமநாதபுரம், திருவள்ளூர், காஞ்சீபுரம் வேலூர் ஆகிய மாவட்டங் களுக்கான நேர்காணல் நடக்கிறது. காஞ்சீபுரம் மாவட்டத்தைச் சேர்ந்த ஆலந்தூர் தொகுதி நேர் காணல் பட்டியலில் இல்லை.  இன்று சோழிங்கநல்லூர் தொகுதிக்கு காரப்பாக்கம் லியோ என்.சுந்தரம், நீலாங்கரை முனுசாமி ஆகியோர் அழைக்கப்பட்டுள்ளனர். பல்லாவரம் தொகுதிக்கு நகராட்சி தலைவர் நிசார் அகமது, பம்மல் சேர்மன் இளங்கோ ஆகியோரும், திருப்போரூர் தொகுதிக்கு கோதண்டன், ஆறுமுகம், செங்கல்பட்டுக்கு ரவி, செய்யூருக்கு முனுசாமி ஆகியோரும் மதுராந்தகம், ஸ்ரீபெரும்புதூர், திருவள்ளூர், காஞ்சீபுரம் தொகுதிகளுக்கும் நேர்காணலுக்கு அழைக்கப் பட்டுள்ளனர்.   
திண்டுக்கல் தொகுதியில் இருந்து மேயர் மருதராஜ், அபிராமி கூட்டுறவு பண்டக சாலை தலைவர் பாரதி முருகன், நிலக்கோட்டை தொகுதியில் இருந்து முன்னாள் எம்.எல்.ஏ. தேன் மொழி, அவரது கணவரும் நிலக்கோட்டை பேரூராட்சி தலைவருமான சேகர், வக்கீல் தங்கதுரை, ஒட்டன்சத்திரம் தொகுதியில் இருந்து தொகுதி செயலாளர் பாலசுப்பிரமணி, நகர செயலாளர் உதயம் ராமசாமி ஆகியோர் அழைக் கப்பட்டுள்ளனர்.
பழனி சட்டமன்ற தொகுதிக்கு முன்னாள் எம்.பி. குமாரசாமி, பழனி யூனியன் தலைவர் செல்லச்சாமியின் சகோதரர் முத்துக் கவுண்டர் வேடசந்தூர் தொகுதிக்கு முன்னாள் துணை சபா நாயகர் வி.பி.பால சுப்பிர மணியத்தின் மகனும், மாவட்ட மருத்துவர் அணி இணைச் செயலாளருமான டாக்டர் பரமசிவம், மாவட்ட கவுன்சிலர் பழனியம்மாள் ஆகியோரும் இடம் பெற் றுள்ளனர்.
ஆத்தூர் தொகுதியில் ஒன்றிய செயலாளர் நடராஜன், ரெட்டியார் சத்திரம் ஒன்றிய செயலாளர் ராஜ்மோகன், சின்னாளப் பட்டி பேரூராட்சி தலைவர் முருகன் ஆகியோர் அழைக்கப் பட்டுள்ளனர்.
நேற்று நடந்த நேர்காணலில் பங்கேற்றவர்களில் கன்னியாகுமரி சிவசெல்வ ராஜன், நாகர்கோவில் டாரதி சாம்சன், குளச்சல் சேவியர் மனோகரன், பத்மநாபபுரம் ஜெங்கின்ஸ், கிள்ளியூர் கமலபாய், விளவங்கோடு மேரி டயானா, சங்கரன் கோவில் நகராட்சித் தலைவர் ராஜலட்சுமி, செந்தமிழ்ச் செல்வி கருப்ப சாமி, ஆகியோர் முக்கியமானவர்கள் ஆவர்.</description>
</news>
