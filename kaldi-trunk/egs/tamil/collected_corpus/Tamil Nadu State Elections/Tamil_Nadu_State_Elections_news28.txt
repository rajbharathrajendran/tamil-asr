<news>
<headline>‘த.மா.கா. எடுத்த முடிவு உறுதியானது, இறுதியானது, மாற்றம் இல்லை’  ஜி.கே.வாசன் பேட்டி</headline>
<description>
சென்னைமக்கள் நல கூட்டணியில் நாங்கள் சேருவதாக எடுத்த முடிவு உறுதியானது, இறுதியானது, அதில் எந்த மாற்றமும் இல்லை என்று சென்னையில் ஜி.கே.வாசன் கூறினார்.ஜி.கே.வாசன் ஆலோசனைமக்கள் நல கூட்டணியில் த.மா.கா இணைந்ததை விரும்பாத த.மா.கா.வின் மூத்த தலைவர்களில் ஒருவரான முன்னாள் எம்.எல்.ஏ, ஏ.எம்.முனிரத்தினம் தன்னுடைய ஆதரவாளர்களுடன் காங்கிரஸ் கட்சியில் இணைந்தார். அவரை தொடர்ந்து பீட்டர் அல்போன்ஸ், விஸ்வநாதன் உள்ளிட்டவர்களும் அக்கட்சியில் இருந்து விலகி காங்கிரஸ் கட்சியில் இணைய உள்ளனர்.இதேபோன்று பல்வேறு தலைவர்களும் அதிருப்தியில் இருந்து வருகின்றனர்.இந்தநிலையில் சென்னை, தேனாம்பேட்டையில் உள்ள த.மா.கா. தலைமை அலுவலகத்தில் ஜி.கே.வாசன், கட்சியின் துணைத்தலைவர் பி.எஸ்.ஞானதேசிகன் உள்ளிட்ட நிர்வாகிகளுடன் நேற்று ஆலோசனை நடத்தினார். அப்போது, மக்கள் நல கூட்டணியில் த.மா.கா. இணைந்ததற்கான காரணத்தை கட்சி நிர்வாகிகளிடம் ஜி.கே.வாசன் எடுத்து கூறினார்.அந்த கூட்டணியில் த.மா.கா. போட்டியிட எந்த தொகுதிகளை கேட்பது? வேட்பாளர்கள் தேர்வு, தேர்தலை சந்திப்பதற்கான வியூகங்கள் குறித்தும் ஆலோசனை நடத்தப்பட்டதாக கூறப்படுகிறது. காங்கிரஸ் கட்சி எடுத்த முடிவுகள்பின்னர் ஜி.கே.வாசன் நிருபர்களுக்கு பேட்டி அளித்தார். அப்போது அவர் கூறியதாவது:-த.மா.கா.வினர் பா.ஜ.க. கட்சியுடன் கூட்டணி பேசியது தொடர்பாக சில கருத்துகளை ஈ.வி.கே.எஸ்.இளங்கோவன் கூறி உள்ளார். அவை முற்றிலும் தவறானது, உண்மைக்கு புறம்பானது. இந்த நேரத்தில் கடந்த காலங்களில் காங்கிரஸ் கட்சி எடுத்த சில முடிவுகளை சுட்டிக்காட்ட விரும்புகிறேன். மேற்கு வங்கம் மாநிலத்தில் மம்தா பானர்ஜி காங்கிரஸ் கட்சியை உடைத்து புதிய கட்சி தொடங்கி, பாரதீய ஜனதாவுடன் கூட்டணி அமைத்து ஆட்சியை பிடித்தார். அடுத்த 5 ஆண்டுகளில் காங்கிரஸ் கட்சியுடன் மம்தா கூட்டணி அமைத்தார்.அதேபோல் பீகார் மாநிலத்தில் பாரதீய ஜனதா கட்சியுடன் இணைந்து நிதிஷ்குமார் ஆட்சி அமைத்தார். கடந்த முறை காங்கிரஸ் கட்சி கூட்டணியுடன் இணைந்து ஆட்சியை பிடித்து உள்ளார்.எங்கள் மீது அச்சம்தமிழகத்தில் காங்கிரஸ் கட்சி தற்போது கூட்டணி அமைத்துள்ள தி.மு.க.வும் பாரதீய ஜனதா கட்சியுடன் கூட்டணி அமைத்த கட்சி தான்.எங்களை பொறுத்தவரை காங்கிரஸ் கட்சியை விட்டு விலகி வெகுதூரம் வந்துவிட்டோம். நாங்கள் பிராந்திய கட்சி தான். தேசிய கட்சியான காங்கிரஸ் கட்சியினர் எங்கள் (த.மா.கா,) மீது கொண்டுள்ள அச்சத்தின் காரணமாக எங்களைப்பற்றி தேவையில்லாமல் பேசுகிறார்கள். இவ்வாறு பேச வேண்டிய அவசியம் இல்லை.மக்கள் நல கூட்டணியில் நாங்கள் சேருவதாக எடுத்த முடிவு உறுதியானது. இறுதியானது. அதில் எந்த மாற்றமும் இல்லை. அனைத்து நிர்வாகிகளும் கலந்து ஆலோசித்து எடுத்த முடிவு. 99.9 சதவீதம் நிர்வாகிகள் இந்த முடிவை ஏற்றுக்கொண்டு கட்சியை பலப்படுத்தும் பணிகளை செய்து வருகின்றனர். ஒரு சிலர் இந்த முடிவை ஏற்க முடியாது என்கின்றனர். அது அவர்களின் விருப்பம், தனிப்பட்ட கருத்து. மக்கள் நல கூட்டணியில் இணைந்துள்ள கட்சிகளுக்கு ஒதுக்கப்பட்டுள்ள தொகுதி பங்கீடு குறுகிய காலத்தில் முடியும்.இவ்வாறு அவர் கூறினார்.</description>
</news>
