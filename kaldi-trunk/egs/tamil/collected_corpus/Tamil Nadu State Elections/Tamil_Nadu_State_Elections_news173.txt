<news>
<headline>‘தி.மு.க. கூட்டணியில் த.மா.கா.வுக்கு இடம் இல்லை’ காங்கிரஸ் திட்டவட்டம்</headline>
<description>
சென்னை, 
தி.மு.க. கூட்டணியில் காங்கிரசும், த.மா.கா.வும் ஒத்துப்போனால் எங்களுக்கு பிரச்சினை இல்லை என்று தி.மு.க. செய்தி தொடர்பாளர் டி.கே.எஸ். இளங்கோவன் கூறியிருந்தார். த.மா.கா. வந்தால் எங்களுக்கு ஆட்சேபனை இல்லை என்று காங்கிரஸ் கட்சியின் தேசிய செயலாளர் சு.திருநாவுக்கரசர் கருத்து தெரிவித்திருந்தார். 
தி.மு.க. கூட்டணியில் த.மா.கா. இடம் பெறுமா? என்ற கேள்விக்கு அக்கட்சி தலைவர் ஜி.கே.வாசன் மவுனம் காத்து வருகிறார். இந்தநிலையில் தி.மு.க. கூட்டணியில் த.மா.கா.வுக்கு இடம் இல்லை என்று காங்கிரஸ் கட்சி மூத்த நிர்வாகி ஒருவர் தெரிவித்துள்ளார். இதுகுறித்து அவர் கூறியதாவது:- 
அ.தி.மு.க.வுடன் கூட்டணி அமைக்க த.மா.கா. போராடி வருகிறது. அ.தி.மு.க.வை வீழ்த்த வேண்டும் என்று தி.மு.க.வுடன் காங்கிரஸ் கூட்டணி அமைத்துள்ளது. காங்கிரசும்- த.மா.கா.வும் ஒரே கூட்டணியில் இருக்க முடியாது. எனவே தி.மு.க. கூட்டணியில் த.மா.கா.வுக்கு நிச்சயம் இடமில்லை. தி.மு.க. கூட்டணியில் தே.மு.தி.க.வை சேர விடாமல் மறைமுகமாக தடுத்து அ.தி.மு.க. வெற்றி பெற்றுள்ளது. தி.மு.க. -காங்கிரஸ் கூட்டணி இரும்பு கோட்டை. இதனை பிரிக்க நினைத்து அ.தி.மு.க.தோல்வி அடைந்துள்ளது.
இவ்வாறு அவர் கூறினார்.</description>
</news>
