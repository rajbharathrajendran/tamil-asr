<news>
<headline>என்னை யாரும் கடத்தவில்லை தி.மு.க. கூட்டணி தொடர்பாக பேச்சுவார்த்தைகள் நடக்கிறது- கார்த்திக்</headline>
<description>
சென்னை, 
நாடாளும் மக்கள் கட்சி தலைவர் நடிகர் கார்த்திக் தி.மு.க.வுடன் கூட்டணி சேர திட்டமிட்டார். இதனால் அறி வாலயம் சென்று தி.மு.க. தலைவர்களை சந்தித்து பேச முடிவு செய்து இருந்தார். ஆனால் கடைசி நேரத்தில் கார்த்திக் வருகை ரத்து செய் யப்பட்டது.இந்த சம்பவம் தி.மு.க. வட்டாரத்தில் அதிருப்தியை ஏற்படுத்தியது. இதுபற்றி நாடாளும் மக்கள் கட்சி நிர்வாகிகள் கூறும்போது, ’தி.மு.க.வுடன் கடந்த ஒரு மாதமாக கூட்டணி பேச்சு வார்த்தை நடக்கிறது. விஜய காந்த் தி.மு.க. கூட்டணிக்கு வராமல் போனதால் கேட் டது கிடைக்கும் என்றா லும் இறுதிக்கட்ட பேச்சு வார்த்தையில் 2 அல்லது 3 தொகுதிகள் கொடுத்தாலும் ஏற்றுக் கொள்வது என்ற முடிவில்தான் கார்த்திக் இருக்கிறார். 
இந்த மனநிலையோடு தான் கடந்த வியாழன் அன்று அறிவாலயம் புறப்பட்டார். ஆனால் பாதி வழியில் செல்லும் போது தி.மு.க. தரப்பில் இருந்து மாறுபட்ட கருத்துச் சொல்லப்படுவதாக தகவல் வந்ததால் மீண்டும் ஓட்டல் அறைக்கு திரும்பி விட்டார். இன்னும் தி.மு.க. எங்களோடு தொடர்பில் தான் இருக்கிறது என்று தெரிவித்தனர்.
இதற்கிடையே நடிகர் கார்த்திக்கை கடத்திச் சென்று விட்டதாக தகவல் வெளி யானது. இதுபற்றி கார்த்திக் கிடம் கேட்டபோது, ’அப் பட்டமான வதந்தி, என்னை யாரும் கடத்தவில்லை. கடத்த வும் முடியாது, கூட்டணி தொடர்பாக பேச்சுவார்த் தைகள் சுமூகமாக போய்க் கொண்டு இருந்த நிலையில் யாரோ திட்டமிட்டு முரண் பட்ட தகவலை தந்து குழப் பத்தை ஏற்படுத்தி விட் டார்கள். தொடர்ந்து தி.மு.க. வுடன் தொடர்பு கொண்டு வருகிறோம்’ என்றார்.கூட்டணி தொடர்பாக நடிகர் கார்த்திக் தனது கட்சி யின் 9 மாவட்ட நிர்வாகி களுடன் ஓட்டல் அறையில் ஆலோசனை நடத்தினார்.</description>
</news>
