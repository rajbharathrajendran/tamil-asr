<news>
<headline>தமாகா கட்சிக்கு தென்னந்தோப்பு சின்னம் தேர்தல் கூட்டணி குறித்து ஏப்ரல் மாதம்தான் அறிவிப்பு- ஜி.கே வாசன்</headline>
<description>
சென்னை
சென்னையில் இன்று தமிழ் மாநில காங்கிரஸ் தலைவர் ஜி.கே வாசன் பேட்டி அளித்தார் அப்போது அவர் கூறியதாவது:-
தமாகா கட்சிக்கு தென்னந்தோப்பு சின்னம் ஒதுக்கப்பட்டுள்ளது. நான்கு தென்னை மரங்கள் இந்த சின்னத்தில் இடம் பெற்றுள்ளன. இந்த சின்னத்தில்தான் சட்டசபைத் தேர்தலில் தமாகா போட்டியிடும். இந்த சின்னம் கட்சியின் கொடியில் இடம் பெறாது. மாறாக பெருந்தலைவர் காமராஜர் மற்றும் மூப்பனார் ஆகியோரது படங்கள் மட்டுமே கட்சிக் கொடியில் இடம் பெறும். ஏப்ரல் 2ம் தேதி முதல் தென்னந்தோப்பு சின்னத்தை அறிமுகப்படுத்தும் பிரசாரம் தொடங்கும் என்றார்
கட்சிகள் அனைத்தும் இன்னும் தங்களது இறுதி நிலைப்பாட்டை அறிவிக்கவில்லை. தேர்தல் கூட்டணி குறித்து ஏப்ரல் மாதம்தான் அறிவிப்பு.கூட்டணி தொடர்பான யூகங்களுக்கு எந்த ஒரு பதிலையும் தர விரும்பவில்லை.காங்கிரஸ் கட்சியை விட்டு விலகி வெகுதொலைவு வந்துவிட்டோம். எந்த ஒரு கட்சியை முன்வைத்தும் கூட்டணி பற்றி முடிவெடுக்கமாட்டோம்.தமாகா தேர்தல் கூட்டணி குறித்து வியூகம் வகுத்து வருகிறோம்.த.மா.கா. என்பது பிராந்திய கட்சி; காங்கிரஸ் என்பது தேசிய கட்சி இவ்வாறு அவர் கூறினார்.</description>
</news>
