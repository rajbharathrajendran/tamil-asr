<news>
<headline>த.மா.காவினர் காங்கிரஸ் கட்சியில் மீண்டும் சேர ஈ.வி.கே.எஸ் இளங்கோவன் அழைப்பு</headline>
<description>
சென்னை
சத்திய மூர்த்தி பவனில் தமிழக காங்கிரஸ் தலைவர் ஈ.வி.கே.எஸ் இளங்கோவன் பேட்டி அளித்தார் அப்போது அவர் கூறியதாவது:-
தமிழ் மாநில காங்கிரஸ் கட்சியினர் மீண்டும் காங்கிரசில் சேரவேண்டும். பாரதீய ஜனதாவுடன் தமிழ் மாநில காங்கிரஸ் எப்படி கூட்டணி பேச்சு வார்த்தை நடத்தியது?.காந்தியை கொன்ற, காமராஜரை கொல்ல முயற்சித்த பாஜகவுடன் பேச்சுவார்த்தையா? வருகிற 16 ந்தேதிக்குள் காங்கிரஸ் வேட்பாளர் பட்டியல் வெளியிடப்படும்.தி.மு.க காங்கிரஸ் வெற்றிக்கு ஜோதி மணி பாடுபட வேண்டும்.அரவக்குறிச்சி தொகுதியை கேட்கவில்லை என்பது தவறு.சுயேட்சையாக போட்டியிட்டால் அவர் மீது நடவடிக்கை எடுப்பதை தவிர வேறு வழி இல்லை. தேர்தல் பிரசாரத்துக்கு சோனியா, ராகுல் தமிழகம் வருகை தருகின்றனர்.வாக்காளர்களுக்கு பணம் கொடுப்பதை தடுக்க ராணுவத்தை வரவழைக்க வேண்டும்.இவ்வாறு கூறினார்</description>
</news>
