<news>
<headline>கட்சியில் இருந்து நீக்கப்பட்டவர்களுக்கு பதிலாக புதிய நிர்வாகிகள்; விஜயகாந்த் அறிவிப்பு</headline>
<description>
சென்னை,
கட்சியில் இருந்து நீக்கப்பட்டவர்களுக்கு பதிலாக புதிய நிர்வாகிகளை விஜயகாந்த் நியமித்து உள்ளார்.இதுதொடர்பாக தே.மு.தி.க. தலைவர் விஜயகாந்த் வெளியிட்டுள்ள அறிக்கையில் கூறியிருப்பதாவது:–10 பேர் நீக்கம்
தே.மு.தி.க. கொள்கை பரப்பு செயலாளர் வி.சி.சந்திரகுமார், துணைச்செயலாளர் பி.முருகேசன், உயர்மட்டக்குழு உறுப்பினர் கே.ஆர்.வீரப்பன், திருவள்ளூர் கிழக்கு மாவட்ட செயலாளர் சி.எச்.சேகர், சேலம் மேற்கு மாவட்ட செயலாளர் எஸ்.ஆர்.பார்த்திபன், வேலூர் மத்திய மாவட்ட செயலாளர் ஜெ.விஸ்வநாதன், திருவண்ணாமலை வடக்கு மாவட்ட செயலாளர் என்.கார்த்திகேயன், ஈரோடு தெற்கு மாவட்ட செயலாளர் இமயம் என்.எஸ்.சிவகுமார்.ஈரோடு வடக்கு மாவட்ட செயலாளர் பி.செந்தில்குமார், விழுப்புரம் வடக்கு மாவட்ட பொருளாளர் செஞ்சி சிவா ஆகியோர் கழகத்தின் கட்டுப்பாட்டை மீறியும், கழகத்தின் நற்பெயருக்கும், புகழுக்கும் களங்கம் விளைவிக்கும் வகையிலும் செயல்பட்டதால், இந்த 10 பேரும் அவரவர் வகித்து வந்த பதவியில் இருந்தும், தே.மு.தி.க.வின் அடிப்படை உறுப்பினரில் இருந்தும் 5.4.2016 (நேற்று) முதல் நீக்கப்படுகிறார்கள்.இவர்களுடன் தே.மு.தி.க. நிர்வாகிகள் மற்றும் தொண்டர்கள் என யாரும் எந்த விதமான தொடர்பும் வைத்துக்கொள்ளக்கூடாது என்று கேட்டுக்கொள்ளப்படுகிறார்கள்.புது நிர்வாகிகள் நியமனம்
திருவள்ளூர் கிழக்கு மாவட்ட பொறுப்பாளராக ஏ.வி.ஆறுமுகம் (எம்.சி.) (மாவட்ட அவைத்தலைவர்), திருவண்ணாமலை வடக்கு மாவட்ட பொறுப்பாளராக பாபு முருகவேல் எம்.எல்.ஏ., வேலூர் மத்திய மாவட்ட பொறுப்பாளராக ஸ்ரீதர் (முன்னாள் மாவட்ட துணைச்செயலாளர்), சேலம் மேற்கு மாவட்ட பொறுப்பாளராக பி.ஆனந்தபாபு (மாணவரணி துணைச்செயலாளர்), ஈரோடு வடக்கு மாவட்ட பொறுப்பாளராக பி.கே.சுப்பிரமணி (நெசவாளர் அணி செயலாளர்), ஈரோடு தெற்கு மாவட்ட பொறுப்பாளராக பா.கோபால் (மாவட்ட துணைச்செயலாளர்) ஆகியோர் 5.4.2016 (நேற்று) முதல் நியமிக்கப்படுகிறார்கள்.இவர்களுக்கு அந்தந்த மாவட்ட, பகுதி, ஒன்றிய, நகர, பேரூர், வட்ட, கிளைக்கழக, நிர்வாகிகள், சார்பு அணி நிர்வாகிகள் மற்றும் தொண்டர்கள் அனைவரும் முழு ஒத்துழைப்பு தந்து தே.மு.தி.க. சிறப்பான வளர்ச்சி பெற பாடுபடவேண்டும் என்று கேட்டுக்கொள்கிறேன்.  இவ்வாறு அவர் கூறியுள்ளார்.</description>
</news>
