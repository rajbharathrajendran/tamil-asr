<news>
<headline>கும்மிடிப்பூண்டி தொகுதி தே.மு.தி.க.வுக்கு ராசியான தொகுதியா?</headline>
<description>
தமிழ்நாட்டில் உள்ள 234 சட்டமன்ற தொகுதிகளில் திருவள்ளூர் மாவட்டத்தில் உள்ள கும்மிடிப்பூண்டி தான் முதல் தொகுதி. ஆந்திர மாநில எல்லையை ஒட்டி இந்த தொகுதி அமைந்துள்ளதால் இங்கு தெலுங்கு பேசும் மக்கள் அதிகம் வசிக்கிறார்கள். தமிழ்நாட்டின் நுழைவுவாயிலாகவும் இந்த தொகுதி உள்ளது.இத்தகைய சிறப்புகளை பெற்ற கும்மிடிப்பூண்டி தொகுதி தனக்கு எப்போதும் ராசியான தொகுதியாக தே.மு.தி.க. தலைவர் விஜயகாந்த் கருதி வருகிறார். அவருக்கும் கும்மிடிப்பூண்டி தொகுதிக்கும் அப்படி என்ன ராசி? ஈசான மூலை2005-ம் ஆண்டு செப்டம்பர் 14-ந் தேதி தே.மு.தி.க.வை தொடங்கிய விஜயகாந்த், தமிழகத்தின் ஈசான மூலையாக கருதப்படும் கும்மிடிப்பூண்டி தொகுதியில் உள்ள ஆரம்பாக்கத்தில் அதே ஆண்டு டிசம்பர் 11-ந் தேதி தனது கட்சியின் முதல் பொதுக் கூட்டத்தை நடத்தி தனது அரசியலுக்கு பிள்ளையார் சுழி போட்டார்.சில தேர்தல்களில் தனித்து போட்டியிட்ட தே.மு.தி.க. 2011-ம் ஆண்டு சட்டசபை தேர்தலில் அ.தி.மு.க.வுடன் கூட்டணி சேர்ந்தது. கூட்டணி ஏற்படுவதற்கு முன்பே கும்மிடிப்பூண்டி தொகுதிக்கு அ.தி.மு.க. வேட்பாளராக வி.கோபால் நாயுடு என்பவரை ஜெயலலிதா அறிவித்திருந்தார்.ராசியானதுதனது கட்சியின் முதல் பொதுக்கூட்டத்தை நடத்திய கும்மிடிப்பூண்டி தொகுதியை தனது கட்சிக்கே ஒதுக்க வேண்டும் என்று கூட்டணி பேச்சுவார்த்தையின்போது தே.மு.தி.க. கேட்டு பெற்றது. அதோடு அந்த தொகுதியில் வெற்றியும் பெற்று ராசியான தொகுதியாக்கிக் கொண்டது.கும்மிடிப்பூண்டி தொகுதியில் பெற்ற வெற்றியால் தான் தமிழகத்தின் எதிர்க்கட்சித் தலைவர் என்ற நாற்காலியில் அமர முடிந்ததாக அக்கட்சியின் தலைவர் விஜயகாந்துக்கு மனதில் எண்ணம் தோன்றியது.முதல் பிரசாரம்அதனாலேயே தேர்தலை எதிர்கொள்ளும் வகையில் ‘மக்களுக்காக மக்கள் பணி’ என்ற நல உதவித்திட்டம் வழங்கும் திட்டத்தையும் கடந்த ஆண்டு ஆகஸ்டு மாதம் 21-ந் தேதி முதன்முதலில் கும்மிடிப்பூண்டியில் தான் விஜயகாந்த் தொடங்கினார். அதன் பின்னரே தமிழகம் முழுவதும் பரவலாக அந்த திட்டம் நடைமுறைப்படுத்தப்பட்டது குறிப்பிடத்தக்கது.இந்த ஆண்டு சட்டமன்ற தேர்தலையொட்டி தே.மு.தி.க. இடம்பெற்றுள்ள கூட்டணியின் மாநாடு மாமண்டூரில் நடந்தாலும், தே.மு.தி.க.வின் தேர்தல் பிரசாரத்தை தனக்கு எப்போதும் ராசியாக கருதும் கும்மிடிப்பூண்டி தொகுதியில் கடந்த 11-ந் தேதி விஜயகாந்த் தொடங்கினார்.கைகொடுக்குமா ராசி?இதில் கவனிக்க வேண்டிய மற்றொரு அம்சம், கட்சி தொடங்கியவுடன் டிசம்பர் 11-ந் தேதி கும்மிடிப்பூண்டியில் தனது முதல் பொதுக்கூட்டத்தை தொடங்கிய விஜயகாந்த், இந்த ஆண்டு ஏப்ரல் 11-ந் தேதி தனது கட்சியில் முதல் தேர்தல் பிரசார கூட்டத்தை தொடங்கி உள்ளார். எனவே விஜயகாந்துக்கு கும்மிடிப்பூண்டி தொகுதி மட்டுமின்றி 11-ந் தேதியும் மிகவும் ராசியானது என அக்கட்சி தொண்டர்கள் கருதுகின்றனர்.எனவே கும்மிடிப்பூண்டி தொகுதியில் இந்த ஆண்டு தேர்தலிலும் தே.மு.தி.க. தான் போட்டியிடும், கூட்டணியுடன் தொகுதி பங்கீடு பேச்சுவார்த்தையின்போது நிச்சயம் இந்த தொகுதியை தே.மு.தி.க. கேட்டுப் பெறும் என்றும் தொண்டர்கள் கருதுகிறார்கள்.ராசியான கும்மிடிப்பூண்டி தொகுதி இந்த தேர்தலிலும் விஜயகாந்துக்கு கைகொடுக்குமா? என்பதை பொறுத்திருந்து தான் பார்க்க வேண்டும்.</description>
</news>
