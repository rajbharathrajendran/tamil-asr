<news>
<headline>சூடு பிடிக்கும் தமிழக அரசியல் களம் பவுர்ணமி நாளை குறி வைக்கும் அரசியல் கட்சிகள்</headline>
<description>
சென்னை, தமிழக சட்டமன்ற தேர்தல் மே 16-ந்தேதி நடக்கிறது. தேர்தலை எதிர்கொள்ள ஒவ்வொரு கட்சியும் வியூகம் அமைத்து செயல்பட்டு வருகிறது. முதற் கட்டமாக அனைத்து கட்சிகளும் தங்கள் கட்சிகள் சார்பில் விருப்பமனு வாங்குதல், நேர்காணல் நடத்துதல் போன்ற பணிகளை நிறைவு செய்துள்ளது. தற்போது கூட்டணி பேச்சு, தொகுதி பங்கீடு, தேர்தல் அறிக்கையை வெளியிடுதல் போன்ற பணிகளில் அரசியல் கட்சிகள் தங்கள் கவனத்தை திரும்பியுள்ளன. வருகிற 23-ந்தேதி பவுணர்மி நாள், பங்குனி உத்திரம். இந்த நாளில் தேர்தல் அறிக்கை, தொகுதி பங்கீடு, கூட்டணி குறித்த அறிவிப்புகளை வெளியிட்டால் சிறப்பு அம்சமாக இருக்கும் என்று அரசியல் வட்டாரத்தில் பரபரப்பாக பேசப்படுகிறது. எனவே இந்த நாளை அரசியல் கட்சிகள் குறி வைத்துள்ளன. இதுவரை கூட்டணி குறித்து முடிவு செய்யாத கட்சிகளும், தொகுதி பங்கீட்டை தொடங்காத கட்சிகளும் இந்த நாளை பயன்படுத்தும் என்று எதிர்பார்க்கப்படுகிறது. மேலும் கட்சிகளின் தேர்தல் அறிக்கையும் இந்த நாளில் வெளியிடப்படலாம்.</description>
</news>
