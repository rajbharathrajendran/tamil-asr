<news>
<headline>கடவுச் சீட்டு சேவை மையங்கள் 2 நாள்கள் இயங்காது</headline>
<description>
பலத்த மழை காரணமாக, சென்னையில் உள்ள 3 கடவுச்சீட்டு (பாஸ்போர்ட்) சேவை மையங்கள் இரண்டு நாள்கள் இயங்காது என்று மண்டல கடவுச்சீட்டு அலுவலர் கே.பாலமுருகன் தெரிவித்துள்ளார். இதுகுறித்து அவர் வெளியிட்ட செய்திக்குறிப்பு: பலத்த மழை காரணமாக, விண்ணப்பதாரர்களின் பாதுகாப்பு கருதி அனைத்து மையங்களும் புதன், வியாழக்கிழமைகளில் செயல்படாது. எனவே, இரண்டு நாள்களிலும் கடவுச்சீட்டுக்காக முன்பதிவு செய்திருப்போர், தங்களது பதிவுத் தேதியை மாற்றிக் கொள்ளலாம் என்றார் அவர். </description>
</news>
