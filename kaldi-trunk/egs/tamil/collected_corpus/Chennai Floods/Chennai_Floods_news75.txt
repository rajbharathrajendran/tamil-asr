<news>
<headline>சென்னையில் பலத்த காற்று, மின்னலுடன் மழை</headline>
<description>
சென்னை மாநகரின் பல பகுதிகளில், புதன்கிழமையன்று மாலையிலும் இடி, மின்னலுடன் கூடிய பலத்த மழை பெய்தது. சைதாப்பேட்டை, அம்பத்தூர், நங்கநல்லூர், வடபழனி, கிண்டி உள்ளிட்ட மாநகரின் பல பகுதிகளில், கடந்த சில நாள்களாக மாலை அல்லது இரவில் திடீரென பலத்த காற்றுடன் கூடிய மழை பெய்து வருகிறது. வெப்பச் சலனம் நீடிப்பதால், தமிழகம், புதுச்சேரியில் அடுத்து வரும் மூன்று நாள்களுக்கு ஓரிரு இடங்களில் இடியுடன் கூடிய மழை பெய்யும். சென்னை மாநகரைப் பொருத்தவரை, வானம் மேகமூட்டத்துடன் காணப்படும். மாலை அல்லது இரவு நேரங்களில் இடியுடன் கூடிய மழை பெய்யும் வாய்ப்புள்ளது என வானிலை ஆய்வு மையம் தெரிவித்துள்ளது.   </description>
</news>
