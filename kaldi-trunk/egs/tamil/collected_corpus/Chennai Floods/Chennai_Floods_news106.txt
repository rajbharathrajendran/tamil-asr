<news>
<headline>மழையினால் சாலையில் பழுதாகி நின்ற 300 வாகனங்கள்</headline>
<description>
சென்னையில் திங்கள்கிழமை பெய்த பலத்த மழையின் காரணமாக சாலையில் சுமார் 300 வாகனங்கள் பழுதாகி நின்றுள்ளன.சென்னையில் திங்கள்கிழமை இரவு பலத்த மழை கொட்டித் தீர்த்தது. இதனால், பெரும் போக்குவரத்து நெரிசல் ஏற்பட்டது. ஏற்கெனவே தாழ்வானப் பகுதிகளில் தண்ணீர் தேங்கி நின்றதால், சாலைகளில் தண்ணீர் தேங்கும் நிலை ஏற்பட்டது.பல அடி உயரத்துக்கு தண்ணீர் தேங்கியதால், வாகனங்கள் செல்ல முடியாமல் நின்றன. மேலும் 24 சுரங்கப்பாதைகளிலும் தண்ணீர் தேங்கியதால், உடனடியாக மூடப்பட்டன.இதற்கிடையே பலத்த மழையின் காரணமாக அரசு பேருந்துகள், லாரிகள், வேன்,கார்கள் என வாகனங்கள் ஆங்காங்கு பழுதாகி நின்றன. இதனால் சாலையில் போக்குவரத்து முடங்கும் நிலை ஏற்பட்டது. இதைத் தொடர்ந்து போலீஸார், சாலைகளில் பழுதாகி நின்ற வாகனங்களை அப்புறப்படுத்தும் பணியில் ஈடுபடுத்தப்பட்டனர். ஒவ்வொரு பகுதிகளிலும் படிப்படியாக சீரடையத் தொடங்கி இருக்கிறது. இவ்வாறு திங்கள்கிழமை இரவு 300 இடங்களில் வாகனங்கள் பழுதாகி நின்றதாக போலீஸ் தரப்பில் கூறப்படுகிறது.போக்குவரத்தை சரி செய்வதற்கு உடனடியாக 8 ஆயிரம் போலீஸார் பணியில் ஈடுபடுத்தப்பட்டனர். இரவு 10 மணிக்குப் பின்னர் சிலப் பகுதிகளில் போக்குவரத்து சீரடைந்தாலும், பெரும்பாலானப் பகுதிகளில் சீரடைவதற்கு நள்ளிரவை தாண்டியுள்ளது. நகரில் போக்குவரத்து சரியாகும் வரை காவல்துறை ஆணையர் தே.க.ராஜேந்திரன் உள்ளிட்ட பெரும்பாலான உயர் அதிகாரிகளும், பணியில் இருந்துள்ளனர்.சிக்னல் பழுது அதிகரிப்புபலத்த மழையின் காரணமாக சிக்னல் பழுது அதிகரித்து வருகிறது.சென்னையில் மொத்தம் 350 இடங்களில் சிக்னல்கள் உள்ளன. இதில் 100 சிக்னல்கள் நகரின் முக்கியப் பகுதிகளிலும், முக்கிய சாலைகளிலும் உள்ளன. இதன் பழுது நீக்கும் பணியும், பராமரிப்பும் தனியார் நிறுவனங்களிடம் ஒப்பந்த அடிப்படையில் வழங்கப்பட்டுள்ளன. மழைக் காலத்துக்கு முன்பு வரை ஒரு நாளைக்கு 5 சதவீதத்துக்குள்ளே சிக்னல்கள் பழுதாகின.ஆனால், மழை தொடங்கிய பின்னர் பழுதாகும் சிக்னல்களின் எண்ணிக்கை ஒரு நாளுக்கு 10 சதவீதம் வரை அதிகரித்துள்ளது.இதனால், நெரிசலோ, பாதிப்போ ஏற்படாமல் இருப்பதற்கு தனியார் நிறுவனங்கள் விரைந்து பழுது நீக்கி வருவதாக போலீஸார் தெரிவித்தனர். </description>
</news>
