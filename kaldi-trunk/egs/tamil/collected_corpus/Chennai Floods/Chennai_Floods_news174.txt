<news>
<headline>தாம்பரம் - செங்கல்பட்டு மின்சார ரயில் சேவை தொடங்கியது</headline>
<description>
சென்னையில் பெய்த பலத்த மழையின் காரணமாக, நிறுத்திவைக்கப்பட்டிருந்த தாம்பரம் - செங்கல்பட்டு மின்சார ரயில் சேவை வெள்ளிக்கிழமை மீண்டும் தொடங்கியது. தண்டவாளங்களில் மழை நீர் தேங்கியதால், ரயில் சேவை கடுமையாக பாதிக்கப்பட்டது. சென்னையில் இருந்து புறப்படும் அனைத்து புறநகர், விரைவு ரயில்கள் ரத்து செய்யப்பட்டன.  இந்த நிலையில், வியாழக்கிழமை மழை நின்றதால் வெள்ளம் வடியத் தொடங்கியது. இதையடுத்து வெள்ளிக்கிழமை பிற்பகல் முதல் தாம்பரம் - செங்கல்பட்டு இடையே மின்சார ரயில் போக்குவரத்து தொடங்கியது. ஒரு மணி நேரத்திற்கு ஒரு ரயில் இயக்கப்படுகிறது. </description>
</news>
