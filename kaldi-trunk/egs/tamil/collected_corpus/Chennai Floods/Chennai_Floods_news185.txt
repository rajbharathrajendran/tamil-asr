<news>
<headline>வெள்ளத்தில் மூழ்கிய வீடுகள்</headline>
<description>
தொடர் மழையால், கொளத்தூர் பகுதிகளில் வீடுகள் வெள்ளத்தில் மூழ்கின.  சென்னையில் விநாயகபுரம், கதிர்வேடு, பெரம்பூர், ஜமாலியா உள்ளிட்ட பகுதிகளில் நான்கு நாள்களாக சாலைகளில் மழை நீர் தேங்கி நின்றது. இந்த நிலையில், ஞாயிற்றுக்கிழமை காலை முதல் திங்கள்கிழமை காலை வரை பலத்த மழை பெய்தது. இதன் காரணமாக மேற்கண்ட பகுதிகளில் பிரதான சாலையும், அனைத்து உள்புற சாலைகளிலும் இடுப்பு அளவுக்கு மழை நீர் தேங்கியது. இதன் காரணமாக, திங்கள்கிழமை பல மணி நேரம் பேருந்துகள், ஆட்டோக்கள் என எந்தவித பொதுப் போக்குவரத்தும் இயக்கப்படவில்லை. பிற்பகல் 2 மணிக்குப் பிறகே மழை நீர் வடிய ஆரம்பித்தது. இதில் மின் விநியோக பெட்டிகளும் தண்ணீரில் மூழ்கியதால் காலை முதல் இரவு வரை மின் விநியோகம் நிறுத்தப்பட்டது. பேருந்து இயக்கம் குறைப்பு: மாநகரப் பேருந்து பணிமனைகளிலும் மழைநீர் முழங்கால் அளவுக்கு தேங்கி நின்றது. இதன் காரணமாக மாநகரப் பேருந்துகள் திங்கள்கிழமை குறைவாக இயக்கப்பட்டன. ஆட்டோக்கள், ஷேர் ஆட்டோக்களின் இயக்கமும் குறைவாக இயக்கப்பட்டன. </description>
</news>
