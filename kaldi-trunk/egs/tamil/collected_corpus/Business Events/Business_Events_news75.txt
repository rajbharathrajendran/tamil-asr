<news>
<headline>வான் யுத்தம்!﻿</headline>
<description>

பணம் வைத்திருப்பவர்கள் நிம்மதி யாக விமானத்தில் பயணிக்கலாம். ஆனால் விமான நிறுவனத்தை நடத்தும் பணக்காரர்கள் நிம்மதியாக இருப்பார்கள் என்பதற்கு எந்தவிதமான உத்தரவாதமும் இல்லை. கச்சா எண் ணெய் விலை, சீதோஷ்ண நிலை, பயணிகளின் வருகை, அரசாங்கத்தின் விதிமுறைகள் என எண்ணற்ற சிக்கல்கள் இருக்கின்றன. 

கச்சா எண்ணெய் விலை குறைவால் இப்போது விமான நிறுவனங்கள் லாபம் ஈட்டி வரும் சூழ்நிலையில், இத்துறை யில் ஒரு புதிய யுத்தம் உருவாகி இருக்கிறது. 

சுதந்திரத்துக்கு முன்பாக டாடா ஏர்லைன்ஸ் நிறுவனம் தொடங்கப் பட்டது. பிறகு இந்த நிறுவனம் ஏர் இந்தியா என்று பெயர் மாற்றப்பட்ட பொதுத்துறை நிறுவனமாகி யது. அதன் பிறகு விமான போக்கு வரத்துத்துறையில் களம் இறங்காமல் இருந்த டாடா சில வருடங்களுக்கு முன்பு ஏர் ஏசியா நிறுவனத்தில் பங்கு தாரராக இணைந்தது. இது குறைவான கட்டண மாடலில் (எல்.சி.சி.) இயங்கும் நிறுவனமாகும். அதனைத் தொடர்ந்து சிங்கப்பூர் ஏர்லைன்ஸுடன் சேர்ந்து விஸ்தாரா என்னும் நிறுவனத்தையும் டாடா தொடங்கியது. இது முழு சேவையை வழங்கும் விமான நிறு வனம் ஆகும். அதாவது பிஸினஸ் வகுப்பு, உணவு உள்ளிட்டவற்றை வழங்கும் நிறுவனங்களை முழு சேவை வழங்கும் (full service carrier) விமான நிறுவனங்கள் என்று வகைப் படுத்தப்படும். 

டாடா குழுமத்தின் வசம் இரண்டு விமான நிறுவனங்கள் இருந்தாலும் இந்த நிறுவனங்கள் வெளிநாடுகளுக்கு விமானங்களை இயக்க முடியாது. மத்திய அரசு விதிமுறைப்படி ஒரு விமான நிறுவனம் வெளிநாடுகளுக்கு விமானத்தை இயக்க வேண்டும் என்றால் நிறுவனம் தொடங்கப்பட்டு ஐந்து வருடங்களும், 20 விமானங்களும் இருக்க வேண்டும் என்ற விதி (5/20) இருக்கிறது. 

இந்த விதியை தளர்த்த வேண்டும் என்று டாடா குழுமத்தின் முன்னாள் தலைவர் ரத்தன் டாடா கடந்த சில நாட்களுக்கு முன்பு கூறினார். இந்த கருத்து மட்டும் தெரிவித்திருந்தால் பிரச்சினை இல்லை. 

தற்போது இந்தியாவை மையமாகக் கொண்டு செயல்படும் சர்வதேச விமான சந்தையில் 70 சதவீதத்தை வெளிநாட்டு நிறுவனங்கள் வைத்துள்ளன. 5/20 விதி வெளிநாட்டு நிறுவனங்களுக்கு சாதகமாக இருக்கிறது. இதே விதி வெளிநாட்டு நிறுவனங்களுக்குப் பொருந்தாது. அமெரிக்காவில் உள்ள விமான நிறுவனம் இந்தியாவில் பறப்பதற்கு இந்த விதி தடுக்காது. ஆனால் இந்திய விமானம் வெளிநாடு களுக்கு செல்ல எதற்காக இந்த விதி என்று ரத்தன் டாடா கேள்வி எழுப்பினார். தவிர, உள்நாட்டு விமான நிறுவனங்களின் லாபியால்தான் இந்த விதி இன்னும் தொடர்கிறது. அவர்களின் தனிப்பட்ட காரணங்களுக்காக இந்த விதியை நீக்காமல் இருப்பதற்குத் தேவையான நடவடிக்கைகளை எடுத்து வருகின்றனர். இது மிகவும் வருத்த மானது என்று டாடா கூறினார். 

இந்தியா விமான நிறுவனங்களின் கூட்டமைப்பு இந்த விதி வேண்டாம் என்று வலியுறுத்துகிறது. இதில் இண் டிகோ, ஸ்பைஸ்ஜெட், ஜெட் ஏர்வேஸ் மற்றும் கோஏர் ஆகிய நிறுவனங்கள் உள்ளன. 

இந்த விதிமுறை நீக்கும் பட்சத்தில் அனைத்து உள்நாட்டு நிறுவனங்களும் வெளிநாடுகளுக்கு விமானங்கள் இயங்க திட்டமிடுவார்கள். அதனால் உள்நாட்டு விமானக் கட்டணம் உயரும் என்று இண்டிகோ நிறுவனத்தின் சி.இ.ஓ ஆதித்யா கோஷ் தெரிவித்தார். 

ஸ்பைஸ்ஜெட் நிறுவனத்தின் அஜய் சிங் கூறும்போது, நாங்கள் அனை வரும் இந்த விதியைப் பூர்த்தி செய்தி ருக்கிறோம், புதிதாக வந்திருக்கும் நிறுவனங்களுக்கு இந்த விதியை தளர்த்தும் பட்சத்தில் எங்களை போன்ற நிறுவனங்களுக்கு பாதிப்பில்லையா? உலகத்தில் 5/20 விதி எங்கும் இல்லை என்று கூறலாம். அதேபோல ஆர்டிஜி (லாபம் இல்லாத சிறிய நகரங்களுக்கும் சேவையைக் கட்டாயம் கொடுக்க வேண் டும்) விதியும் எங்கேயும் இல்லை. 

இந்த இரு வெளிநாட்டு நிறுவ னங்களும் இந்தியாவுக்கு சேவை வழங்குவதில் என்ன தவறு. வெளிநாடு களுக்கு செல்லும் முன்பு இந்தியாவில் செயல்பட வேண்டும். இந்த இரு நிறுவனங்களும் சிங்கப்பூர் மற்றும் மலேசியாவில் இருந்து செயல் படுகின்றன. ஏன் அங்கிருந்து இவை செயல்பட வேண்டும் என்று அஜய் சிங் கேள்வி எழுப்பி இருக்கிறார். 

தேவையில்லாத சர்ச்சையில் சிக்கிவிட்டாரோ டாடா?﻿ </description>
</news>
