<news>
<headline>பந்தயமும் வசப்படும்!﻿</headline>
<description>

பொதுவாக சிக்னல் விழுந்த வுடன் நமது மோட்டார் சைக் கிளை முந்திக் கொண்டு சீறிப் பாயும் வாகனங்களைப் பார்க்கும் போது நமக்கு சற்று வருத்தமாக இருக்கும். அவ்வாறு சீறிச் செல்லும் வாகனத்தை ஓட்டிச் செல்வது பெண் களாக இருந்தால் நாமும் ஆக்சி லேட்டரை முறுக்குவோம். இது இயல்பான நடவடிக்கை. இது இளம் வாலிபர்கள் விஷயத்தில் அதிகமாக நடப்பதை நாம் அன்றாடம் பார்க்கலாம். ஆணுக்கு பெண்கள் எந்த வகையிலும் சளைத்தவர்கள் அல்லர் என்பதை பெண்கள் தொடர்ந்து நிரூபித்துக் கொண்டே வருகின்றனர். 

பெண்களின் வாகனம் ஓட்டும் திறனைக் கவுரவிக்கும் விதமாக, அல் லது அவர்களும் பைக் ஓட்டுவதில் சளைத் தவர்கள் இல்லை என்பதை நிரூபிப் பதற்கு ஒரு வாய்ப்பை ஹோண்டா நிறு வனம் கடந்த வாரம் சென்னையில் ஏற்பாடு செய்திருந்தது. பெண்களுக்கென்றே பிரத்யேக மோட்டார் சைக்கிள் பந்த யத்தை நடத்தியது. இதில் நாடு முழுவதி லுமிருந்து 10 பெண்கள் பங்கேற்றனர். 

சென்னை இருங்காட்டுக்கோட்டை யில் உள்ள மெட்ராஸ் மோட்டார் ரேஸ் டிராக் மைதானத்தில் இப்போட்டிகள் நடைபெற்றன. 

போட்டியை நடத்தும் முன்பாக பந்தய மைதானத்தில் ஓட்டுவதற்கான பயிற்சியை ஹோண்டா நிறுவனம் ஏற்படுத்தித் தந்திருந்தது. மைதானங் களில் பயிற்சி பெற்றிருந்ததால் இவர்கள் மிகுந்த உற்சாகத்துடன் கலந்து கொண் டனர். 4 சுற்றுகளை (4 லேப்) கொண்ட தாக போட்டி அமைந்திருந்தது. போட்டி தொடங்கியவுடன் வாகனங்கள் அனைத் துமே சீறிப் பாய்ந்தன. 

பந்தய மைதானத்தில் மோட்டார் சைக்கிளில் இவர்கள் சீறிப் பாய்ந்து சென்றபோது முழுமையான தொழில் முறை பந்தய வீரர்களின் மோட்டார் சைக்கிள் பந்தயத்தைப் பார்ப்பதைப் போலிருந்தது. சென்னையைச் சேர்ந்த ரெஹனா ரேயா முதலாவதாக வந்தார். புணேயைச் சேர்ந்த பூஜா தபி மற்றும் சென்னையைச் சேர்ந்த சுந்தரி ஆகியோர் அடுத்தடுத்த இடங்களைப் பிடித்தனர். 4 சுற்றுகளைக் கொண்ட இந்தப் போட்டி தூரத்தை 6 நிமிஷம் 17 விநாடிகளில் கடந்து முதலிடத்தை ரெஹனா ரேயாவும், அடுத்து வந்த பூஜா தபி 6 நி 18 விநாடிகளிலும், மூன்றாவதாக வந்த சுந்தரி 6 நி 22 விநாடிகளிலும் கடந்தனர். 

பொதுவாக மோட்டார் சைக்கிள் பந்தயங்களில் புதுமைகளைப் புகுத்து வதில் ஹோண்டா நிறுவனத்துக்கு மிகுந்த ஆர்வம் உண்டு. அந்த வகையில் முதல் முறையாக சென்னை யில் மகளிருக்கென்று பிரத்யேகமாக மோட்டார் சைக்கிள் பந்தயம் நடத்தப் பட்டதாக நிறுவனத்தின் வாடிக்கையாளர் சேவைப் பிரிவின் துணைத் தலைவர் பிரபு நாகராஜ் தெரிவித்தார். 

ஹோண்டா நிறுவனம் கடந்த 8 ஆண்டுகளாக இதுபோன்ற பந்தயங் களை நாட்டின் பல்வேறு பகுதிகளில் நடத்தி வருகிறது. மிசோரம், அகமதா பாத், ராஞ்சி, ஐஸ்வால், ஜல்கோன், புணே, ஹைதராபாத், பெங்களூர், திருச்சி, ஆரோவில் ஆகிய பகுதிகளிலிருந்து போட்டியாளர்கள் பங்கேற்றனர்.﻿ </description>
</news>
