<news>
<headline>உங்களிடமிருப்பது 4ஜி செல்போனா?</headline>
<description>

தகவல் தொழில்நுட்ப உலகில் செல்போன்களில்தான் அடிக்கடி புதுப்புது மாடல்கள் வந்து கொண்டிருக்கின்றன. ஒவ்வொரு மாடலிலும் ஒரு மேம்பட்ட தன்மை. புதிய வசதிகள் உள்ளிட்டவையே செல்போன்கள் மீதான மோகத்தை மக்களிடையே தொடர்ந்து அதிகரிக்கச் செய்து கொண்டிருக்கிறது. விற்ப னையை அதிகரிக்கவும், சந்தையில் தங்களை நிலைநிறுத்திக் கொள் ளவும் ஒவ்வொரு நிறுவனமும் போட்டி போட்டுக் கொண்டு தயாரிப்பு களை அறிமுகப்படுத்திக் கொண்டே யிருக்கின்றன 

நாம் விரும்பினாலும் விரும்பாவிட் டாலும் நம்மை அடுத்த தலை முறைக்குக் கொண்டு செல்லும் தொழில்நுட்பமாக உருவெடுத்துள்ளது செல்போன்கள்தான். விரைவான கால மாற்றத்தில் இந்த தொழில்நுட்பத்துக்கு ஏற்ப நம்மை தகவமைத்துக் கொள்ளாவிட்டால் கால வெள்ளத்தில் கரைந்துவிடுவது என்னவோ நிஜம். 

தகவல் பரிமாற்றத்தில் ஏற்பட்டுள்ள இந்த தொழில்நுட்ப புரட்சி என்பது ஒவ்வொரு கால கட்டத்திலும் ஆச்சரியமளிக்கக்கூடியது. 

ரேடியோ அலைவரிசைகளை பயன்படுத்தத் தொடங்கியது முதல் இப்போதுவரை மனிதனை மேலும் நவீன மனிதனாக மாற்றியதில் தகவல் தொழில்நுட்பத்துக்கும் முக்கிய பங்கு உண்டு. 

பத்து ஆண்டுகளுக்கு முன்புவரை செல்போன்கள் பயன்பாட்டில் தேவைக்கு ஏற்ப பயன்படுத்துபவர்கள் என்கிற பிரிவினரே இருந்தனர். சுமார் ஐந்து ஆண்டுகளுக்கு முன்புவரை இப்போது இருக்கும் அவ்வளவு செல்போன் மாடல்களும் கிடையாது. குறிப்பாக தொடுதிரை தொழில்நுட்ப போன் என்பது அரிதாக இருந்தது. அதிலும் அந்த போன்களின் சாதகமான அம்சங்கள் உள்ளன என்பதைத் தோண்டித் துருவி படித்து, தெரிந்து பயன்படுத்துவோர் எண்ணிக்கை மிக மிகக் குறைவாக இருந்தது என்பதும் உண்மை. 

ஆனால் தற்போது நிலைமை அப்படி யில்லை... சின்ன குழந்தைகள்கூட மிக எளிதாக புகுந்து விளையாடுகிறார்கள். செல்போனுடன் கிடைக்கும் வசதிகள் தவிர செயலிகள் மூலம் பல பயனுள்ள வேலைகளையும் செய்து கொள்ள முடிகிறது. தொடுதிரை செல்போனை சரியாக பயன்படுத்தும் ஒருவரால் உட்கார்ந்த இடத்திலிருந்தே அனைத்து வேலைகளையும் முடித்துக் கொள்ள முடியும். உணவு, உடை, வீட்டுத்தேவைகள், கார், மருத்துவ ஆலோசனை என ஒரு நாளின் அனைத்து வேலைகளையும் செல்போன் மூலம் முடித்துக் கொள்ள முடியும். தலைமுறை தொழில்நுட்பங்கள் வளர வளர இந்த வேலைகள் இன்னும் எளிதாகும் என்பதுதான் எல்லோரது எதிர்பார்ப்பும். 

செல்போன் யுகத்தில் இப்போது 4-ம் தலைமுறை (4ஜி) வந்தாகி விட்டது. விநாடி நேரத்தில் முழு நீள திரைப்படத்தை டவுன்லோட் (தரவிறக்கம்) செய்துவிடும் வேகம் கொண்டது 4ஜி. ஆனால் இந்தி யாவில் அனைத்து பகுதிகளுக்கும் இன்னும் இந்த சேவை கொண்டு செல்லப்படவில்லை. ஆனால் 4ஜி தொழில்நுட்பம் அறிமுகப்படுத்தப் பட்டதும் இந்தியாவில் அனைவருமே இதற்காக ஆவலுடன் காத்திருக் கிறார்கள் என்கிற எண்ணமும் தோற்று விக்கப்பட்டுள்ளது. 

ஏற்கெனவே ஏர்டெல் 4ஜி சேவையை வழங்கி வரும் நிலையில், இப்போது முகேஷ் அம்பானியின் ரிலையன்ஸ் ஜியோ நிறுவனமும் 4 ஜி சேவையை முதற்கட்டமாக அறிமுகப் படுத்தியுள்ளது. இந்த ஆண்டில் இன்னும் பல நிறுவனங்களும் 4ஜி சேவைக்குள் வரலாம் என எதிர் பார்க்கப்பட்டு வரும் நிலையில்.. ஒரு முக்கியமான கேள்வியை எழுப்பி யுள்ளனர் தொழில்நுட்பம் அறிந்தவர்கள் அதாவது... 

4ஜி அலைவரிசையை முழுமை யாக பயன்படுத்தும் அளவுக்கு உங்கள் ஸ்மார்ட்போன் இருக்கிறதா என்பதுதான் அவர்கள் முன்வைத்துள்ள கேள்வி... 

4ஜி அலைவரிசை எல்டிஇ (LTE) என்கிற நுட்பமும், வோல்டே (VoLTE அதாவது Voice over LTE) மற்றும் வோஃபி (VoWifi - அதாவது வாய்ஸ் ஓவர் வைஃபை) உள்ளிட்ட தொழில்நுட்பம் கொண்டது. இத்தகைய வசதி இருக்கும் ஸ்மார்ட்போனில்தான் உயர் வேக தகவல் பதிவிறக்கம் (டேட்டா), உயர் துல்லிய குரல் சேவை, வீடியோ கான்பரன்சிங், கேம் உள்ளிட்டவை சாத்தியமாகும். 

இன்டர்நெட் புரோட்டோகால் எனப் படும் (ஐபி) திறன் கொண்ட ஒருங் கிணைப்பு மூலமாக 4ஜி செயல் படுவதால் இவையிரண்டு தொழில் நுட்பத்தை உள்ளடக்கிய ஸ்மார்ட் போன்களில்தான் 4ஜி வசப்படும். 

வோல்டே எனும் நுட்பம் மிக நவீன மானது. இது இருக்கும் ஸ்மார்ட் போனில் உயர் துல்லிய குரல் மற்ற வீடியோ அழைப்புகள் சாத்தியம். மறுமுனையில் பேசுபவரின் முகத்தைப் பார்த்தபடியே பேசமுடியும். 

நீங்கள் பேசுவதை அவர் விரும்பு கிறாரா அல்லது உங்களை அலட்சியப் படுத்துகிறாரா என்பதை பேசும்போதே தெரிந்து தொடர்ந்து பேசுவதா வேண் டாமா என்பதைத் தீர்மானிக்கலாம். 

தொழில்நுட்ப வசதிகளைக் கைக் கொள்ள வேண்டுமானால் உங்களிடம் இருக்கும் ஸ்மார்ட்போனும் ஸ்மார்ட் டாக இருக்க வேண்டும். வெறுமனே கடையில் போய் மளிகை சாமான் வாங்குவதைப் போல 4ஜி ஸ்மார்ட் போனை வாங்காமல் அதிலிருக்கும் தொழில்நுட்பத்தை அறிந்து, தெரிந்து வாங்கினால்தான் நீங்களும் ஸ்மார்ட், உங்களது மொபைலும் ஸ்மார்டாக இருக்கும். 

</description>
</news>
