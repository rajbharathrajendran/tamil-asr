<news>
<headline>சமூக வலைதளம் என்கிற சந்தை</headline>
<description>

சம காலத்தில் தவிர்க்க முடியாத இன்னொரு பிரம்மாண்ட உலகம் இணையம். காலையில் தூங்கி எழுவது முதல் இரவு படுக்கச் செல்லும் வரை நிகழ் உலகம் இந்த இணைய உலகிற்குள்ளும் உலவிக்கொண்டிருக்கிறது. இந்த செயற்கை உலகம் மனிதர்களை ஆட்டுவிக்கிறது என்பதையெல்லாம் தாண்டி, இதன் சாதகங்கள்தான் நிகழ்கால உலகத்தின் தேவைகளை எளிதாக மாற்றியிருக்கிறது. 

அதிலும் கடந்த சில ஆண்டுகளில் உருவான சமூக வலைதளங்கள் மிகப் பெரிய தாக்கத்தை ஏற்படுத்தியுள்ளன. சர்வதேச அளவில் மிகப்பெரிய அரசியல் மாற்றங்களையும் உருவாக்கும் சக்தி கொண்டதாகத் திகழ்கிறது. சமீபத்தில் ஏற்பட்ட சென்னை மழை வெள்ள பாதிப்புகளின் மீட்பு பணிகளில் சமூக வலைதளங்களின் சரியான பங்களிப்பை நாம் நேரடியாகவே அறிந்துள்ளோம். 

உலக மக்கள் தொகையில் சரி பாதி பேர் இணையதளத்தை பயன்படுத்தி வருகின்றனர் என்கின்றன ஆய்வுகள். சுமார் 317 கோடி மக்கள் பயன்படுத்தி வருகின்றனர். அதில் 200 கோடி பேர் சமூக வலைதளங்களின் தொடர்பில் இருக்கின்றனர். அதாவது உலக மக்கள்தொகையில் சுமார் 30 சதவீதம் மக்கள் சமூக வலைதளங்களை பயன்படுத்தி வருகின்றனர். இதிலும் குறிப்பாக சுமார் 190 கோடி பேர் தங்களது மொபைல் மூலம் சமூக வலை தளங்களோடு தொடர்ச்சியாக தொடர்பில் இருக்கிறார்கள். இதனால்தான் சமூக வலைதளங்கள் மிகப் பெரிய விர்ச்சுவல் சந்தையாக இருக்கிறது. 

உலக அளவில் தினசரி 20 லட்சம் ஸ்மார்ட்போன்கள் விற்பனையாகிறது. 

சமூக வலைதளங்களில் 1 நொடிக்கு 12 புதியவர்கள் நுழைகின்றனர். ஃபேஸ்புக் வலைதளத்தில் மட்டும் ஒரு நாளைக்கு 5 லட்சம் புதிய பயனாளிகள் பதிவு செய்கிறார்கள் என்கிறது ஆய்வு. ஒரு நொடிக்கு 6 புதிய பயனாளிகள் பதிவு செய்கிறார்கள் என்கிறது ஒரு ஆய்வு. வாட்ஸ்அப் செயலியின் வளர்ச்சியோ ஆண்டுக்கு 60 சதவீதமாக இருக்கிறது என்பதும் முக்கியமானது. 

இப்படி பல தரப்பினரையும் தொடர்பு கொள்ளும் வெளியாக சமூக வலைதளங்கள் மாறியிருப்பதால், இதை சாதகமாக பயன்படுத்தி பல வெற்றிகளை காண முடியும். தனிநபர்கள், சிறு நிறுவ னங்கள் மட்டுமல்ல, இப்போது பல கார்ப்பரேட் நிறுவனங்களும், தொழில் முனைவோர்களும் தங்களுக்கான வர்த்தகத்தை சமூக தளங்களுக்கு மாற்றி இருக்கிறார்கள். சமூக வலைதளங்களை பயன்படுத்துபவர்கள் சராசரியாக ஒரு நாளில் இரண்டு மணி நேரமாவது இதற்கு ஒதுக்குகின்றனர் என்ப தால் இதில் வர்த் தகம் செய்யும் வாய்ப் புகளை பார்க்கலாம். 

பேஸ்புக் 

சமூக வலைதள பயன்பாட்டில் ஃபேஸ்புக்தான் முன்னிலை வகிகிறது. இதன் பயனாளிகள் ஒவ்வொருவரும் கிட்டத்தட்ட இதை தங்களது சொந்த இணையதளம் போல பயன்படுத்தி வருகின்றனர். உலக அளவில் 140 கோடி மக்கள் ஃபேஸ்புக் பயன் படுத்து கின்றனர். இணையதளம் பயன் படுத்துபவர்களில் 47 சதவீத மக்களுக்கு ஃபேஸ்புக் கணக்கு உள்ளது. ஒரு நாளில் கிட்டத்தட்ட 450 கோடி விருப்பங்கள் (லைக்குகள்) பதியப் படுகின்றன. ஃபேஸ்புக் நிறுவனத்துக்கே 75 சதவீத வருமானம் விளம்பரம் மூலம் தான் கிடைக்கிறது. 

தினசரி நமது பக்கத்தில் புதிய வரவுகளை புகைப்படம், வீடியோ என அப்டேட் செய்வது, வாடிக்கையாளர் குழுவை உருவாக்குவது, புதியவர்களை குழுவில் சேர்ப்பது என செயல்பட்டுக் கொண்டே இருக்க வேண்டும். நமது தனி இணைய பக்கத்துக்கான லிங்கை இணைக்க வேண்டும். குழு செய்தியாகவோ, தனித்தனி செய்தியா கவோ பரிமாற வேண்டிய தகவல்களை அனுப்பலாம். 

ட்விட்டர் 


உலக அளவில் சுமார் 30 கோடி மக்கள் ட்விட்டர் பயனாளிகளாக உள்ளனர். இது தீவிர வர்த்தக தளமாக இயங்கவில்லை என்றாலும் சில குறிப்பிட்ட வகைகளில் வர்த்தகம் செய்ய முடியும். 

ட்விட்டர் கணக்கைப் பயன்படுத்து பவர்களில் சுமார் 88 சதவீதம் பேர் தங்களது செல்போன் மூலம் இணைகின்றனர் என்பது குறிப்பிடத்தக்கது. தினசரி 50 கோடி ட்விட்டுகள் செய்யப்படுகின்றன. ஒரு பிரபலம் ஒரு பொருளை குறித்து ட்விட் செய்தால் அது வைரல் ஆகும் என்பது வரலாறு. 

கூகுள் பிளஸ் 


கூகுள் நிறுவனம் வழங்கும் இன்னொரு சேவையாக இந்த சமூக வலைதளம் இயங்குகிறது. இதுவும் இலவச வர்த்தக சேவைக்கு உதவி செய்கிறது. 36 கோடி பேர் பயன்படுத்தி வருகின்றனர். ஒரு நாளில் கூகுள் பிளஸ் பட்டன் 500 கோடி முறை கிளிக் செய்யப்படுகிறது. புகைப்படம், செய்திகள் வாயிலாக தகவல்களைப் பரிமாறலாம். 

வாட்ஸ் அப் 


வாட்ஸ்அப் இல்லாத ஸ்மார்ட்போன் கிடையாது. இந்த செயலி சமூகத்தில் ஏற்படுத்தும் தாக்கம் அதிகம். உலக அளவில் சுமார் 100 கோடி மக்கள் பயன்படுத்தி வருகின்றனர். 

செல்போன் பயன்படுத்துபவர்களில் சுமார் 56 சதவீதம் பேர் இதை பயன்படுத்தி வருகின்றனர். இதில் தங்களது தொடர்பில் உள்ளவர் களை குழுவாக இணைத்து சிறப்பாக செயல்படலாம். நிறுவன செயல்பாடு களைக்கூட புகைப்படங்களாக ஒவ்வொரு துறையினரும் பரிமாறிக் கொள்வதன் மூலம் ஒருங்கிணைப்பு உருவாகும். வேலைத்திறன் மேம்படும். 

இன்ஸ்ட்ராகிராம் 


தற்போது ஃபேஸ்புக் நிறுவனம் இந்த செயலியை வாங்கிவிட்டது. சமீபத்தில் வெகுவாக மக்களை கவர்ந்த சமூக வலைதளத்தில் இன்ஸ்ட்ராகிராம் முக்கியமானது. 30 கோடி மக்கள் உறுப்பினர்களாக உள்ளனர். தினசரி 7 கோடி புகைப்படங்கள், வீடியோக்கள் பகிரப்படுகின்றன. இதைப் பயன்படுத்துபவர்களில் 53 சதவீதம் பேர் 18 முதல் 29 வயதுக்குட்பட்டவர்கள். இந்த பிரிவினருக்கு வர்த்தகம் செய்வதை யோசிக்க வேண்டும். 

பின்ட்ரஸ்ட் 


புகைப்படம் வாயிலாக தொடர்பு கொள்வதில் முக்கிய சமூக வலைதளம். குறிப்பாக பெண் பயனாளிகள் மத்தியில் இதற்கு மிகுந்த வரவேற்பு உள்ளது. இண்டர்நெட் பயன்படுத்தும் 80 சதவீத பெண்கள் இதை பயன்படுத்துகின்றனர். உலக அளவில் 7 கோடி பேர் உறுப் பினர்களாக உள்ளனர். அவர்களில் 88 சதவீதம்பேர் இதன் மூலமாக பொருட் களை வாங்குகின்றனர் என்கிறது ஆய்வு. 

லிங்க்டுஇன் 


தொழில் துறையினருக்குள் தொடர்பு ஏற்படுத்தும் வலைதளம் இது. இதர சமூக வலைதளங்கள் அறிமுகமாவதற்கு முன்பிருந்தே இயங்கி வரும் வலை தளம். சுமார் 37 கோடி பேர் இதில் உறுப் பினர்களாக உள்ளனர். பல்கலைக்கழக மாணவர்கள், தொழில் துறையினர், நிறுவன உயரதிகாரிகளை இணைக்கும் இணையதளம். இவை தவிர வைபர், ஃபேஸ்புக் மெசஞ்சர், ஸ்நாப்ஷாட், வி சாட் போன்ற இதர சமூக செயலிகள் மூலம் வர்த்தக வாய்ப்புகளை பெருக்கிக் கொள்ள முடியும் என்கின்றனர் செயல் பாட்டாளர்கள். 

ஆனால் இந்த வலைதளங்களில் தொடர்ச்சியாகவும், உறுப்பினர்களை ஈர்க்கும் வகையிலும் செயல்படுவது முக்கியம். குழு உறுப்பினர்களுக்கு தொந்தரவு தராத வகையில் நமது தகவல் பரிமாற்றம் இருந்தால் சமூக வலைதளத்தையும் சந்தையாக பயன்படுத்தலாம் என்பது நம் கண் எதிரே தெரியும் உண்மை. 

பல தரப்பினரையும் தொடர்பு கொள்ளும் வெளியாக சமூக வலைதளங்கள் மாறியிருப்பதால், இதை சாதகமாக பயன்படுத்தி பல வெற்றிகளை காண முடியும். தனிநபர்கள், சிறு நிறுவனங்கள் மட்டுமல்ல, இப்போது பல கார்ப்பரேட் நிறுவனங்களும், தொழில் முனைவோர்களும் தங்களுக்கான வர்த்தகத்தை சமூக தளங்களுக்கு மாற்றி இருக்கிறார்கள். </description>
</news>
