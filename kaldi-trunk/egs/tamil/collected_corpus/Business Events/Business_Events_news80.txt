<news>
<headline>கோடானு கோடி வாழ்த்துகளுடன் பிரம்மாண்ட கொண்டாட்டம்!</headline>
<description>

20 ஆண்டுகளுக்கு முன்பு வந்த காரை மிகவும் பெருமையுடன் பாதுகாத்து பராமரித்து தங்கள் வாழ்வின் ஒரு அங்கமாகக் கருதும் வாடிக்கையாளர்கள் பலர் உள்ளனர். புதிய மாடல்களை வாங்கினாலும் முந்தைய மாடலை வைத்துக் கொள்ளவே பலரும் விரும்புகின்றனர். 

‘﻿வாகன உலகம்’ பகுதி யில் வாழ்த்துக்கள், கொண் டாட்டம் என அரசியல் நெடி வீசுவதாகக் கருத வேண்டாம். கடந்த வாரம் புணேயில் உள்ள மெர்சிடெஸ் பென்ஸ் ஆலையில் நிகழ்ந்த கொண் டாட்டத்துக்கு உண்மையிலேயே கோடானு கோடி பேர் வாழ்த்து தெரி வித்திருந்தார்கள் என்றால் அது மிகையல்ல. 

ஆம். இருபது ஆண்டுகளாக சாலைகளில் தன்னிகரற்ற பய ணத்தை மேற்கொண்டுள்ள இ-கிளாஸ் மெர்சிடெஸ் பென்ஸ் இந்திய சாலைக்கு வந்த 20-ம் ஆண்டைக் கொண் டாட நடத்தப்பட்டது பிரம் மாண்ட விழா. கொண் டாட்டத்தின் முத் தாய்ப்பாக `எடிஷன் இ’ எனும் புதிய மாடல் காரும் அறிமுகப் படுத்தப்பட்டது. 

1995-ம் ஆண்டு இந்தியாவில் விற் பனையைத் தொடங்கி இதுவரை 32 ஆயிரம் கார்களை நிறுவனம் விற்பனை செய்துள்ளதாகக் குறிப்பிட்ட நிறுவனத்தின் தலைவர் ரோலண்ட் ஃபோல்கர், மெர்சிடெஸ் நிறுவனத்தின் தயாரிப்புகளில் அதிக வருவாய் ஈட்டித் தருவதில் இ-கிளாஸ் கார்களுக்கு பெரும் பங்குண்டு என்று பெருமை பொங்கக் குறிப்பிட்டார். 

1995-ம் ஆண்டு இந்தியாவில் டபிள்யூ 124 மாடல் காராக அறிமுகமாகி அடுத்தடுத்த வளர்ச்சியை, தொழில் நுட்பத்தை உள்ளடக்கியதாக வளர்ந் துள்ளது இ-கிளாஸ். 

1997-ல் இது டபிள்யூ 210 மாடல் காராக 3 மாடல்களில் முதல் முறை யாக அறிமுகமானது. அடுத்து 2002-ம் ஆண்டில் ஒரு மாடலும் 2009-ல் ஒரு மேம்பட்ட மாடலாகவும் இது வெளி வந்தது. 2013-ல் இதற்கு இ-கிளாஸ் என நாமகரணம் சூட்டப்பட்டு தனிக்காட்டு ராஜாவாக சாலைகளில் சீறிப் பாய்ந்து வருகிறது. 20 ஆண்டுகளுக்கு முன்பு வந்த காரை மிகவும் பெருமையுடன் பாது காத்து பராமரித்து தங்கள் வாழ்வின் ஒரு அங்கமாகக் கருதும் வாடிக்கை யாளர்கள் பலர் உள்ளனர். புதிய மாடல்களை வாங்கினாலும் முந்தைய மாடலை வைத்துக் கொள்ளவே பலரும் விரும்புவதாக ஃபோல்கர் குறிப்பிட்டார். 

கடந்த 20 ஆண்டுகளில் தொழில்நுட்ப முன்னேற்றத்துக்கேற்ப வசதிகளை அதிகரித்து வந்த இ-கிளாஸ் காரில் தற்போது வெளியாகியுள்ள எடிஷன் இ-ல் மேலும் பல சிறப்பு வசதிகள் சேர்க்கப்பட்டுள்ளன. 

சொகுசான பயணத்தோடு பாது காப்புக்காக 8 ஏர் பேக்குகள் இதில் உள்ளன. எதிர்பாராத விபத்தை சந்திக்க நேரும்போது முன்புற பயணி மற்றும் டிரைவரைக் காக்கும் வகையில் பாதுகாப்பு பெல்டின் செயல்பாடு (டென்ஷன்) மாற்றப்பட்டுள்ளது. அதே போல டிரைவர் மற்றும் முன்புற பயணியின் கழுத்துப் பகுதியை காக்கும் வகையிலும் வடிவமைக்கப்பட்டுள்ளது. மேலும் நீண்ட தூர பயணத்தின் போது முதுகு வலி ஏற்படாத வகையில் இதன் இருக்கைகள் வடிவமைக்கப் பட்டுள்ளன. 

அவசரமாக பிரேக் போடும்போது அதை உணர்த்தி எச்சரிக்கும் வகையில் பின்புற விளக்குகளில் மாற்றம் செய்யப் பட்டுள்ளன. சாலைகளில் இரவு நேர பயணத்தின்போது மற்ற வாகன ஓட்டிகளுக்கு கண்ணைக் கூசாத வகையில் சூழலுக்கேற்ப மாறக்கூடிய தொழில்நுட்பத்திலான முகப்பு விளக்குகள் இதன் சிறப்பம்சமாகும். 

உள்புறத்தில் பின் இருக்கைப் பயணிகளின் பொழுதுபோக்குக்கு டிவி வசதி உள்ளது. மெல்லிய இசையை அனைவரும் கேட்டு மகிழ வசதியாக 9 சேனல் டிஎஸ்பி ஆம்பிளிபயர் உள்ளது. மூன்று மாடல்களில் இது வெளிவந்துள்ளது. எடிஷன் இ ரூ.48.60 லட்சம் விலையிலும், 250 சிடிஐ இன்ஜின் கொண்ட எடிஷன் இ ரூ.50.76 லட்சமாகவும், இ 350 சிடிஐ எடிஷன் இ கார் ரூ.60.61 லட்சம் விலையிலும் வெளிவந்துள்ளது. 

பல்வேறு தரப்பினரின் வாழ்த்துகளை ஏற்கும் நிகழ்ச்சிக்கும் மெர்சிடெஸ் பென்ஸ் ஏற்பாடு செய்துள்ளது. இணை யதளம் மூலமாக வாழ்த்துகளை விநி யோகஸ்தர்களுக்கு அனுப்பலாம். சிறந்த வாழ்த்து தேர்வு செய்யப்பட்டு அவருக்கு மெர்சிடெஸ் காரில் பயணம் செய்யும் வாய்ப்பை அளிக்கவும் நிறுவனம் திட்டமிட்டுள்ளது. 

மெர்சிடெஸ் பென்ஸ் பலருக்கு கனவு கார்தான். சிறப்பான வாசகத்தை, வாழ்த்தை அனுப்பி பென்ஸில் வலம் வரும் வாய்ப்பைப் பெறலாம்.﻿ </description>
</news>
