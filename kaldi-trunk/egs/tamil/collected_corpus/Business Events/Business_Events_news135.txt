<news>
<headline>தென்னிந்தியாவில் வேரூன்றும் சோனாலிகா!</headline>
<description>

ஆட்டோமொபைல்துறை நிறுவனங்களில் விவசாயத்துறைக்கான பங்களிப்பு பெருமளவு இருந்து கொண்டே இருக்கிறது. அதிகரித்து வரும் ஆள் பற்றாக்குறையை ஈடு செய்ய பெருமளவு இயந்திரங்களை நம்பித்தான் விவசாயம் இருக்கிறது. 

வேளாண் துறை நவீனமயமாக்கலில் டிராக்டர்களின் வரவு பெரும் புரட்சியை ஏற்படுத்தியுள்ளது என்றால் அது மிகையல்ல. டிராக்டர்கள் உற்பத்தியில் இந்தியாவில் மூன்றாவது பெரிய நிறுவனமாகத் திகழும் சோனாலிகா இண்டர்நேஷனல் லிமிடெட் நிறுவனம் தென் மாநிலங்களில் குறிப்பாக தமிழ கத்தில் தனது தயாரிப்புகளை மேலும் பிரபலப்படுத்தத் திட்டமிட்டுள்ளது. 

தமிழக விவசாயிகளின் தேவைகளைப் பூர்த்தி செய்யும் வகையில் 5 புதிய தயாரிப்புகளை அறிமுகப்படுத்த இந்நிறுவனம் திட்டமிட்டுள்ளது. 

இந்நிறுவனம் ஏற்கெனவே 3 புதிய மாடல்களை 30 ஹெச்பி மற்றும் 45 ஹெச்பி மற்றும் 55 ஹெச்பி திறன் கொண்ட வேர்ல்டு டிராக் 60, வேர்ல்டு டிராக் 75, வேர்ல்டு டிராக் 90 என்ற பெயரில் 2 சக்கர மற்றும் 4 சக்கரங்களில் இயங்கும் டிராக்டர்களை பல்வேறு வேளாண் தேவைக்கேற்ப அறிமுகப்படுத்தியுள்ளது. 

சோனாலிகா ஐடிஎல் நிறுவனம் சமீபத்தில் 750 ஹெச்டிஎம் பிரிவில் 1800ஆர்பிஎம் இன்ஜின் மற்றும் அதிகபட்ச கியர் வேகம் கொண்ட நேரடி கண்ட்ரோல் வால்வு, 1600 ஹைட்ராலிக் லிப்டிங் திறன் மற்றும் ஆயில் பிரேக் மற்றும் பவர் ஸ்டீயரிங் கொண்ட டிராக்டர்களை அறிமுகம் செய்துள்ளது. இதை தமிழக விவசாயிகள் பெரிதும் வரவேற்றுள்ளனர். 

"சமீபகாலமாக தமிழக வாடிக்கையாளர்கள் மத்தியில் எங்களது தயாரிப் புகளுக்கு மிகப் பெரும் வரவேற்பு கிடைத்துள்ளது. புதிய தயாரிப்புகளின் அறிமுகம் மூலம் வரும் ஆண்டுகளில் எங்களது விற்பனையை இரு மடங்காக உயர்த்த இலக்கு நிர்ணயித்துள்ளதாக,’’ நிறுவனத்தின் விற்பனை மற்றும் சந்தைப் பிரிவு இயக்குநர் டி.எல். ராணா தெரிவித்தார். வேளாண்துறையில் சாதக மான சூழல் நிலவுவதால் இத்துறையின் வளர்ச்சி 30% அளவுக்கு இருக்கும் என்றும் சோனாலிகா ஐடிஎல் நிறுவனம் இப்பிராந்தியத்தில் 2017-ம் நிதி ஆண்டுக்குள் 10% சந்தையைப் பிடிக்க இலக்கு நிர்ணயித்துள்ளதாகக் குறிப்பிட்டுள்ளார். 

"வாடிக்கையாளர்களை மைய மாகக் கொண்ட நிறுவன அணுகுமுறை காரணமாக விவசாயிகளை மேம்படுத்தும் நோக்கில் அவர்களது பிரச்சி னைகளுக்கான தீர்வுகளை தயாரிப்புகள் மூலம் அளித்து வேளாண் உற்பத்தியை அதிகரிக்கும் நடவடிக்கையை நிறு வனம் எடுத்துள்ளது. நிறுவனத்தின் ஒவ்வொரு தயாரிப்பும் சிறப்பான வடிவமைப்பைக் கொண்டிருப்பதால் இவை எத்தகைய சூழலிலும் சிறப்பாக செயல்படும். இந்நிறுவனத் தயாரிப் புகள் 80 நாடுகளில் 6 லட்சம் நம்ப கமான வாடிக்கையாளர்களைப் பெற்றுத் தந்துள்ளது. நிறுவனத்தின் தயாரிப்புகள் வேளாண் உற்பத்தியை அதிகரிக்க உதவுவதோடு விவசா யிகள் அதிகம் வருமானம் ஈட்ட வழிவகுப்ப தோடு அவர்கள் சேமிக்கவும் வகை செய்கிறது,’’ என்று அவர் மேலும் தெரிவித்தார். 

தமிழக வாடிக்கையாளர்களின் தேவையைப் பூர்த்தி செய்யும் நோக்கிலும், விற்பனை சந்தையை மேலும் வலுப்படுத்தும் நோக்கிலும் சோனாலிகா ஐடிஎல் நிறுவனம் தமிழக விவசாயிகளின் குறிப்பிட்ட தேவைகளைப் பூர்த்தி செய்யும் வகையிலான புதிய தயாரிப்புகளை அறிமுகப்படுத்த உள்ளது. 

ஊடுபயிர் சாகுபடிக்கு சோனாலிகா ஐடிஎல் நிறுவனம் ஜிஇ 26, ஜிடி 30 டிராக்டர்களை அறிமுகப்படுத்துகிறது. 

இது கரும்பு சாகுபடி மற்றும் தோட்டப்பயிர்களான வாழை, எலுமிச்சை, ஆரஞ்சு, பப்பாளி ஆகிய பயிரிட உதவும். 

இந்நிறுவனம் டிஐ 750, ஆர்எஸ் 750 மற்றும் ஆர்எக்ஸ் 47 4 டபிள்யூடி மாடல்கள் இவை தமிழகத்தில் களிமண் பாங்கான நிலம் மற்றும் மலைப்பாங்கான இடங்களில் கழிவுகளை அகற்ற ஏற்றவை யாகும். 

புதிய மாடல்கள் அறிமுகம் மட்டுமின்றி விநியோகஸ்தர்களின் எண்ணிக்கையை 23-லிருந்து 55 ஆக உயர்த்த முடிவு செய்துள்ளது. 

வேளாண் துறை வளர்ச்சிக்கு உதவும் டிராக்டர் மற்றும் அது சார்ந்த தயாரிப்புகளுக்கு இப்பிராந் தியத்தில் நிச்சயம் வரவேற்பு இருக்கும். </description>
</news>
