<news>
<headline>வெள்ளை தங்கம்</headline>
<description>

இந்தியாவில் பண்டைய காலந்தொட்டு நெடுங்காலமாக பயிரிடப்பட்டு வரும் பயிர் பருத்தி. அதுமட்டுமல்லாமல் பணப்பயிர் வரிசையில் முதலிடத்தில் இருப்பது பருத்தி. ‘வெள்ளை தங்கம்’ என்று அழைக்கப்படும் பருத்தி நல்ல லாபத்தை கொடுப்பதால் அதிக அளவில் விவசாயிகள் சாகுபடி செய்து வருகின்றனர். மத்திய இந்திய பகுதிகளிலும் தென் இந்திய பகுதிகளிலும் அதிகமாக பயிரிடப்பட்டு வருகிறது. விதவிதமான ஆடைகள் தயாரிக்க இதன் தேவையும் அதிகரித்து கொண்டே இருக்கிறது. உலக அளவில் பருத்தி உற்பத்தியை பற்றி சில தகவல்கள்… 



1930-ம் ஆண்டில் அர்மேனியா நாட்டில் பருத்தி சேகரிக்கும் பெண்கள். 


பருத்தியை 7,000 வருடங்களுக்கு முன்பே உபயோகப்படுத்தியதற்கான சான்றுகள் கிடைத்துள்ளன. மெக்ர்காக் என்று புதிய கற்காலத்தில் பருத்தி பயன்படுத்தப்பட்டுள்ளதாக கல்வெட்டு சான்றுகள் இருக்கின்றன. பருத்தி துணிகளை முதன்முதலில் மெக்ஸிகோ நாட்டில்தான் கண்டுபிடித்துள்ளனர். தொழில் புரட்சிக்கு பிறகு இங்கிலாந்தில் பருத்தி உற்பத்திக்கு முக்கியத்துவம் கொடுக்கப்பட்டது. அதையொட்டி அதிக டெக்ஸ்டைல் நிறுவனங்களும் வரத் தொடங்கின. ஆங்கிலேயர் ஆட்சிக் காலத்தில் அதிக அளவு பருத்தி இந்தியாவிலிருந்து இங்கிலாந்து நாட்டிற்கு ஏற்றுமதி செய்யப்பட்டன. 



ஆங்கிலேயர்கள் பருத்தி ஆடைகளை இந்தியாவில் உற்பத்தி செய்ய பலத் தடைகளை விதித்தனர். உற்பத்தி செய்யப்படும் பருத்தியை இங்கிலாந்திற்கு அனுப்பினர். இதை எதிர்த்த மகாத்மா காந்தி பருத்தி ஆடைகள் இந்தியாவின் பாரம்பரியம் என்று காதி இயக்கத்தை கொண்டுவந்தார். அதன் பிறகு பருத்தி ஆடைகளை இந்தியர்கள் பயன்படுத்த தொடங்கினர். சுதந்திரம் பெற்ற பிறகு பருத்தி உற்பத்தியை பெருக்க பல்வேறு நடவடிக்கைகள் எடுக்கப்பட்டு வந்தது. உலக அளவில் இரண்டாவது இடத்திற்கு வரும் அளவிற்கு உற்பத்தி வளர்ந்துள்ளது. 


- 

தொழிற் புரட்சி காலத்தில் பருத்தி ஆலையில் பயன்படுத்தப்பட்ட பொருட்களை காட்சிக்கும் வைத்திருக்கிறார் உற்பத்தியாளர். 


இப்போது நாம் பயன்படுத்தும் ஆடை வகைகளில் மரபணு மாற்றப்பட்ட பி.டி.காட்டன் பருத்தி வகைதான் அதிகம் பயன்படுத்தப்பட்டு வருகிறது. பி.டி.காட்டன் என்பது பேசிலஸ் துரின்ஜினீஸ் என்ற பாக்டீரியத்தை பயன்படுத்தி தயாரிக்கப்பட்ட பருத்தி விதை. அதிக மகசூலை ஈட்டுவதற்காக இந்த மரபணு மாற்றப்பட்ட விதையை மான்சாண்டோ நிறுவனம் கண்டுபிடித்தது. 

இந்தியாவில் மகாராஷ்டிரா மாநிலத்தில் மேக்யோ என்ற பயோடெக்னாலாஜி நிறுவனம் மான்சாண்டோ விதையை விநியோகம் செய்து வந்தது. பின்பு சுற்றுச்சூழலுக்கு கேடு என்பது போன்ற பல்வேறு சர்ச்சைகள் எழுந்ததை அடுத்து பி.டி.காட்டன் விதைகளுக்கு மகாராஷ்டிர அரசு தடை விதித்து நாட்டு விதைகளை ஊக்குவித்தது. பின்பு 2013-ம் ஆண்டு அந்த தடையை நீக்கியது. 







1928-ம் ஆண்டில் ஆப்பிரிக்க நாடான டோகாவில் பருத்தி விதைப்பதற்காக உழவு செய்யும் விவசாயி. </description>
</news>
